नाट्यवृत्त 
साकार करके नाटक की सफलता में योग दिया । 
निर्देशन की दृष्टि से कोई उल्लेखनीय वात नहीं 
लगी 1 
छठे दिन स्थानीय संकेत द्वारा भानु भारती के 
निर्देशन में शांता गाँधी की नृत्य-संगीत-प्रधान लोक 
नाटिका जामा ओड़न प्रस्तुत की गयी । भवई शैली 
पर आधारित यह नाट्य-प्रयोग जयपुर में पहली 
बार यहीं के कलाकारों द्वारा तैयार किया गया था, 
और राष्ट्र" नाट्य विद्यालय के प्रशिक्षार्थी होने के 
नाते भानु और इला ने इसमें प्रामाणिक योग 
दिया…-निर्देशन और अभिनय के रूप में । अंजुला 
बेदी, रमा प मैंडे, भारतरत्न भार्गव और नंदलाल 
शर्मा के अतिरिक्त, बीसियों छात्र-छात्राओं और रंग- 
कर्मियों ने पूरे मनोयोग से परिश्रम करके इस लोक-. 
नाटिका का मंचन किया । पारंपरिक अंत को बदल 
कर उसमें वर्ग-संघर्ष के लिए मजदूरों के आह्वान 
का गीत जोड़ना एक नयी परिकल्पना थी । जामा 
का सूत्र अभिनय इला पांडे ने किया । इला स्वयं 
नृत्य-संगीत और अभिनय का ऐसा चुलबुला समन्वय 
है जो थिएटर पर नव-नक्षत्र की तरह उभर रहा 
है । भानू का यह 'मेडन' प्रयोग था, जिसमें सफल 
संभावनाओं के बीज तो थे ही, लोकनाट्य की 
ओर उनकी "दृष्टि" के संकेत भी प्रत्यक्ष थे 1 आलेख 
के रूप में जामा ओड़न निस्सन्देह एक सुनियोजित, 
कुशल नाट्य-रचना है । 
अंतिम किंतु सर्वरधिक विचारोत्तेजक स्पर्श था 
अभियान (दिल्ली) द्वारा प्रस्तृतृ मोहित चट्टोपाध्याय 
का लिखा नाटक गिनीपिग । मंच पर रखा एक 
राजसिंहासन और पोलीथीन के पदों से उभारा 
गया शीशमहल सत्ता के परिवेश को रूपायित कर’ 
रहे थे । तभी प्रवेश करता है राजा और अन्य पात्र, 
और शुरू होता है वह नाटकीय षडयन्त्र, जो जनता 
को तरह-तरह से विश्वास में लेकर, धोखा देकर या 
८सहलाकर, उसे सूक्ष्म हथकंडों से कूचलने के लिए 
राजा द्वारा चलाया जाता है । गिनीपिग के प्रयोग 
का विषय बननेवाली युवा पीढी की आँखों में 
जब-जब अविश्वास या आक्रोश की छाया झलकती 
क्ष३ 
है, तब-तब राजा के हाथों में इंटर आ जाता है, 
और सारा 'ऐक्शन' 'फीज' होकर यथास्थिति के 
बिंदु पर पहुँच जाता है । फिर एक नये संघर्ष और 
नये कुचक्र के की से नयी शुरूआत होती है । राजिदर 
नाथ के निर्देशन में निश्चय ही एक सूक्ष्म पकड़ है, 
कल्पना है, वे प्रसंगों को बडी कुशलता से 'वलाइ- 
मैक्स' तक पहुँचाते हैं, राजा के आत्मीय दिखने वाले 
प्रवंचक रूपों को झटके के साथ 'फाश' करके सत्ता के 
निर्मम विवृत को बार-बार साकार कर देते हैं । कुल 
भूषण खरबंदा का सजीव. अभिनय इस प्रस्तुति की 
जान था-राजा के विविध रूपों को पूरी विविधता 
और संतुलन के साथ इस कलाकार ने अभिनीत 
किया । सत्ता के षडयंत्रों को सक्रिय रूप देनेवाले 
बिचौलियों की भूमिका में कीमती आनंद की सहजता 
सराहनीय थी । हर दृश्य में नाटक दर्शक को बाँधता 
है, झकभीरता है, और यथास्थिति के पीछे चल रहे 
सजग कुचक्र से दो-चार कर देता है । ऐसा तीखा 
और धारदार प्रतीक-नाटक प्रस्तुत करने केलिए 
अभियान सचमुच बधाई का पात्र है । किंतु नाटक 
की परिणति सता के कुचक्र औरे शोषण की मूक 
स्वीकृति को ध्वनित करती है, हम सब 'गिनीपिग' 
हैं, और 'गिनीपिग' की नियति ही हमारी नियति 
है-लि-क्या नाटक का तमाम तीखापन राजसत्ता के 
खोफनाक रूप को सामने रखकर जनता को यही 
समझाने के लिए है कि दिखा, सता कितनी चालाक 
और खतरनाक है, और तुम लोग कितने निरीह, 
मजदूर----"' विद्रोह की बात भूल जाओ, सता 
की जय बोलने में ही तुम्हारा भला है ?' नाटक 
इसी प्रतिगामी स्वर पर समाप्त होता है-----): 
यही इस नाटक का भी षडयंत्र है । 
द्दजस्यान नाट्य संघ द्वारा आयोजित यह 
नाट्य महोत्सव एक सफल समारोह था क्योंकि 
इसने एक ओर पृथ्वीराज कपूर जैसे तपस्वी रंगसेवी 
की स्मृति को चिरस्थायी बनाने के लिए अखिल 
भारतीय स्तर के विशाल महोत्सव की परंपरा का 
सूत्रपात किया । दूसरी ओर अनेक स्थानीय संस्थाओं 
के प्रतिनिधियों को एक मंच पर बटोर लिया । 
