रूढियों का तथा समानांतर कार्य-व्यापार जैसी आयु- 
निक नाट्य युक्तियों का व्यावहार करते हैं । उनका 
गति-विधान सारे रंगमंच को, बल्कि सारे प्रेक्षागृह 
तक को, घेरता है । उनकी कई एक संरचनाएँ, समूहब, 
तथा संगीत और गतियों के समक्षीकरण बडी रंगीय 
कल्पनाशीलता से किये गये हैं और खास तौर पर 
पूवद्धि में अपनी नवीनता से बहुत आकर्षित करते 
हैं । मगर बाद में बार-जार उपयोग से उनका प्रभाव 
कम होने लगता है । बहुत-से शब्दबहुल गतिहीन 
प्रसंग कार्य-है-यापार में ठहराव पैदा करते हैं । 
अभिनय में मुख्य तत्त्व सामूहिक संयोजन का 
था । पर उसका स्तर एक व्यावसायिक मंडली के 
योग्य नहीं था । सगीना के रूप में रजत कुमार से 
नाटक को बडी सशक्तता से शुरू किया । पर इस 
शक्ति को टिकाए रखना संभव नहीं हुआ । 
आबू हुसैन 
निर्देशक के रूप में बादल बाबू की कल्पना- 
शीलता और क्षमता का सहीं सबूत उनके आबू 
हुसैन में मिला । यह उनका अपना नाटक नहीं, 
बांहेंक बँगलौ के विख्यात नाटककार गिरीशचंद्र 
घोष के एक प्रहसन का एक नयी प्रस्तावना और 
कुछ संशोधनों के साथ नयी दृष्टि से प्रस्तुत रूप है । 
नाटक में बगदाद में रहते वाले आबू हुसैन नामक 
एक गरीब आदमी की कथा है जो खलीफा हारूँल 
रशीद की कूपा से एक दिन के लिए बादशाह हो 
जाता है । 
बादल बाबू ने मूल नाटक के गद्य और पद्य 
दोनों का प्राय: पूरा पाठ बिना बदले रखकर उसमें 
एक दिलचस्प प्रस्तावना जोड़ दी है, जिसमें यह 
बताया गया है क्यों उन्होने यह नाटक चुना और 
उसके प्रस्तुतिकरण में क्या और कैसे परिवर्तन किये । 
दरअसल, बडी सूझबूझ के साथ उन्होंने नाटक के 
प्रसंगों को सामयिक टिप्पणी और व्यंग्य का माध्यम 
बना दिया है । खासकर पागलखाने के दृश्य और 
नटरंग 
प्रस्तावना में कोक-नाट्य परंपरा के अंदाज में मीठी 
या तीखी चुटकियों का बड़ा प्रभावी समावेश है । 
बगदाद के चरित्रों की भारतीय अथवा 
योरपीय वेशभूषा, पुराने गीतों की फिरुमी ढंग की 
धुनों, मंच पर बैठे हुए गायक-गायिकाओं द्वारा पात्रों 
के गीतों का 'प्लेबैक', थोड़े-से उपकरणों की सहायता 
से सहज भाव से लगातार बदलते नाटक के कार्य-, 
स्थल…इस तरह की अनेक रंगीय युक्तियों का 
बडी कल्पनाशीलता और संयम के साथ उपयोग 
किया गया है । दृश्यों का बदलना सूचित करने के 
लिए मंच पर बैठे गायकों द्वारा शालेय संगीत का 
उपयोग भी बडी सूझबूझ का था 1 यदि गायिका 
की आवाज कुछ और सुरीली और आकर्षक होती, 
तथा परिवर्तन कुछ और छोटे होते, तो यह युक्ति 
और भी प्रभावकारी हो जाती । पूरा प्रदर्शन ना 
सिर्फ रंगीय उपज और सर्जनात्मक कल्पना का सबूत 
था, बेहद मनोरंजक और संतोषदायक भी था । 
दिलचस्प बात यह है कि इस प्रदर्शन में कई 
अभिनेताओं ने बडी सक्षमता का परिचय दिया 1 
अभिनय प्रदर्शन की शैली के अनुरूप बड़े सहज 
और बेग्निझक ढंग का तो था ही, उसमें 
सामूहिक संयोजन भी सूखांतक के अनुकूल था । 
आबू हुसैन के रूप में पंकज मुंशी ने बडी निपुणता" 
और सूझबूझ से अभिनय किया । स्वयं बादल 
सरकार तथा बूढी नौकरानी की भूमिका करने वाली 
अभिनेत्री का अभिनय भी बड़ा कुशलतापूर्ण था 1 
खासकर पागलखाने की बूढी नौकरानी तथा राजा 
के सेवक में झगड़े के दृश्य सधे हुए और मनोरंजक 
थे । 
प्रदर्शन की दृष्टि से दिसंबर के अंत में संगीत 
नाटक अकादेमी द्वारा आयोजित नाटक समारोह 
बहुत उल्लेखनीय है । उसकी चर्चा अगले अंक में 
होगी । इस अंक में उसके तीन नाटकों के चित्र' 
प्रकाशित हैं । 
