नाट्यवृत्त 
किंतु ऐसा लगता था कि पृथ्वीराज/कपूर का नाम 
केवल रस्म-स्थाई के लिए उसी तरह जोड़ दिया 
गया है जिस तरह भगवान के नाम पर लोग 
मंदिर की नींव रख देते हैं और धार्मिक निष्ठा के 
विज्ञापन के लिए सप्ताह-पारायण और भजन- 
कीर्तन का आयोजन कर लिया जाता है । महोत्सव 
के दौरान पृथ्वी थिएटर्स के योगदान एवं रंगमंच के 
लिए स्व० पृथ्वीराज कपूर की अमूल्य सेवाओं, 
सफल प्रदर्शनों और विवश असफलताओं पर कोई 
चर्चा नहीं हुई, न ही किसी विचार मंच की स्थापना 
का लक्ष्य सामने आया 1 क्या आयोजकों के लिए 
यह विषय बिल्कुल ही गौण था ? और मुख्य लक्ष्य 
सिर्फ नाटकों के प्रदर्शन द्वारा थिएटर के विकास में 
योगदान करना था ? अगर प्रमुख लक्ष्य यही था 
तो क्या पृथ्वीराज का नाम सिर्फ श्रद्धांजलि अर्पित 
करने के लिए था है और राज्य सरकार ने इस 
स्वर्गीय नाद-य-पुरुष के श्राद्ध के लिए ही आर्थिक 
अनुदान दिया था है आशा है नाट्य संघ इन प्रश्नों 
की गंभीरता पर सोचेगा ओर- जो बातें उसकी 
सदाशयता पर शंका उत्पन्न करती हैं, उन्हें हटाकर 
ऐसी परंपरा का सूत्रपात करेगा जो सचमुच उसके 
संविधान और सदुद्देशरों से जुडी हों तथा नाट्य 
विकास में उसके केंद्रीय स्वरूप को सही अर्थों में 
उजागर कर सकें । 
हरिराम आचार्य 
गोरखपुर 
अव्रटूबर में रूपांतर ने पहली बार दो छोटे नाटक 
एक साथ प्रस्तुत किये । आरंभ में गिरिराज 
किशोर का नाटक बादशाह-गुलाम-बेगम और उसके 
बाद सुरेंद्र वर्मा का नींद क्यों रात भर नहीं आती । 
दोनों नाटकों की प्रकृति में, मूड में, इतना अंतर है 
कि दोनों को एक साथ खेलना एक दुस्साहस-जैसा 
ही लग रहा था है एक नाटक बुद्धि को आंदोलित 
करनेवाला है तो दूसरा हृदय को छूनेवाला 1 
७ ५ 
ताश के पत्रों में छिपे हुए बादशाह-गुलाम- 
बेगम नाटक से दर्शक चौके और सोचने पर विवश 
भी हुए, लेकिन सहीं मानी में नाटक का अर्थ उन्हें 
पूरी तरह ग्राह्य नहीं हो सका-पदों खुलते ही 
अधिकार से भरा मंचं, पाँच उल्टी कुसिंयाँ, पात्र 
जोकर, दुनंगी, गुलाम ! दुनंगी अच्छी तो बहुत लग 
रहीं है लेकिन असलियत में वह कहता क्या चाहती 
है----" कुछ दस-बीस प्रबुद्ध दर्शक ही समझ सके, 
शेष केवल अभिनय ही देखते रहे । 
अभिनय की दृष्टि से गुलाम के रूप में 
अजित कुमार विश्वास और दृ/गी के रूप में 
कंचन पांडे को सभी ने बहुत पसंद किया । कंचन 
पांडे के अभिनय में एक ओर आधुनिक लड़की का 
आत्मविश्वास, दूसरी ओर जनता के मन के विद्रोह 
की आग और अवसर पाने पर कुछ कर डालने ७ या 
पा लेने का उतावलापन बडी खूबी से प्रकट हुआ । 
अजित कुमार विश्वास ने गुलाम की चालाकी, 
मक्यारी और काइयाँपन को अंत तक अपनी 
अभिनय कुशलता से निभाया-य-विशेषकर उनकी 
सधी हुई आवाज के उतार-चढाव और संवादों 
की अदायगी ने दर्शकों को प्रभावित किया । केवल 
अश्चिनी कुमार ही जोकर के रूप में असफल रहे 
और नाटक की प्रस्तुति पर इसका बहुत प्रभाव 
पड़ा । नाटक के मूड को अंत तक बनाये रखने में 
और दर्शक-वर्ग से आत्मीयता अनुभव कर उन्हीं 
का-जनता काड-प्रतिनिधि अपनेको दिखाने में 
उनका अभिनय सहायक नहीं हुआ, जब कि दूसरा 
दरवाजा नाटक में इंटरव्यू से लौटे हुए युवक के 
रूप में वह सफल हुए थे । 
दस मिनट के अंतराल के बाद जब दूसरा 
नाटक नोंद क्यों रात भर नहीं आती आरंभ हुआ, 
तो उसके वातावरण ते दर्शकों को एकदम बाँधे 
रखा । यह नाटक अकेलेपन की विडंबना और 
जिदगी की अबूझ पहेली को मार्मिक ढंग से 
प्रस्तुत करता है । युवती को, जिसके जीवन के सारे 
भावात्मक संबंध खत्म हो चुके हैं, पति ने छोड़ दिया 
है; पुत्री पिंकी की मृत्यु हो चुकी है । गहरी 
