कहना न होगा कि इस नाटक की एक अत्यंत मह- 
त्वपूर्ण विशेषता इसकी भाषा है । इसमें बह समयों 
है जो समकालीन जीवन के तनाव को पकड़ सके है 
शब्दों का चयन, उनका क्रम, उनका संयोजन-----. 
कुछ ऐसा है, जो बहुत संपूर्णता से अभिप्रेत को 
अभिव्यक्त करता है । लिखित शब्द की यही शक्ति 
और उच्चरित ध्वनि-समूह का यहीं बल है, जिसके 
कारण यह नाट्य-रचना बंद और खुले, दोनों प्रकार 
के मंचों पर अपना सम्मोहन बनाये रख सकी । 
जहाँ तक अधिनिरूपण का सवाल है, आधे- 
अधूरे मेरे लिए कई दृष्टियों से अर्थवान है । यह 
आलेख एक स्तर पर गो-पुरुष के बीच के लगाव 
और तनाव का दस्तावेज है । महेंद्रनाथ सावित्री से 
बहुत प्रेम करता है । सावित्री भी उसे चाहती रही 
होगी, लेकिन व्याह के बाद महेंद्रनाथ को बहुत 
निकट से जानने पर उसे उससे वितृष्णा होने लगी, 
क्योंकि जीवन से सावित्री की अपेक्षाएं बहुमुखी और 
अनंत हैं 1 अब महेंद्रनाथ की बेकारी की हालत में 
सावित्री बहुत कटु हो गयी है । एक ओर घर को 
चलाने का असह्य बोझ है, तो दूसरी और" जिदगी 
में कुछ भी हासिल न कर पाने की तीखी कचोट । 
अपने बच्चों के बर्ताव से अत्यंत तिक्त हुई स ब्बवित्री 
बची-खुची जिदगी को ही एक पूरे, संपूर्ण पुरुष के 
साथ बिताने की आकांक्षा रखती है । पर यह 
आकांक्षा पूरी नहीं हो पाती, क्योंकि संपूर्णता की 
तलाश ही शायद बाजिब नहीं । 
सावित्री की कमाई पर पलता हुआ बेकार 
महेंद्रनाथ -दयनीय है । कभी जिस घर का वह गृह- 
स्वामी था, आज उसी घर में उसकी हालत एक 
नौकर के समान है । अब वह केवल एक ठप्या, एक 
'रबड़ का टुकडा' है- । वह सावित्री के पुरुष-मित्रों 
को जानता है, और जब-तब उनका जिक्र करके 
अपने दिल की भड़ास निकालता रहता है । अपने 
कुचले आत्मसम्मान को बचाने की खातिर वह 
अक्सर 'शुक्र-शन." घर छोड़कर चला जाता है, 
लेकिन कुछ घंटों बाद वापिस लौट आता है…थका- 
हारा, पराजित.. .क्योंकि यही उसकी नियति है । 
२ ० 
नटरंग 
एक दूसरे स्तर पर यह नाट्य-कृति परिवारिक 
विघटन की गाथा है । इस अभिशप्त कूटुब का 
हरएक सदस्य एक-दूसरे से कटा हुआ है । घर की 
त्रासदायक 'हवा' से वे सब अपने और एक-दूसरे के 
लिए जहरीले हो रहे हैं । 'बडी लड़की' मनोज रूपी 
हमदर्द द्वार को पाते ही बाहर निकल भागी है । 
'लड़का' पत्रिकाओं से अभिनेत्रियों की रंगीन तस्वीरें 
काटता हुआ उस मौके के इंतजार में है, जब वह भी 
यहाँ से निकल सकेगा । अपने पिता के लिए उसके 
मन में करुणा है, माँ के लिए आक्रोश । वह बडी 
बहन के प्रेम में विश्वास नहीं करता, उसे घर से 
निकलने का एक जरिया मानता है 1 
"छोटी लड़को' पिता, माता बहन, भाई-क्रिसी 
के प्रति लगाव महसूस नहीं करती । अपनी छोटी- 
छोटी आवश्यकताओं की अपूर्ति से बेहद कड़वी 
होकर वह कैची की तरह जुबान चलाती है और 
यौन-संबंधो में ऐसी दिलचस्पी लेने लगती है, जो 
उसकी आयु से कहीं आगे है । उसकी बदमिजाजी 
दिन पर दिन बढ़ती जाती है, क्योंकि पिता की 
बेकारी, माँ के पुरुष-मित्रों, और बडी बहन के घर 
से भाग जाने के कारण उसे बाहरी लोगों की 
कुंस्तित बातें सुननी पड़ती हैं । 
दफ्तर और घर में दिन भर खटती सावित्री 
सिर्फ बिन्ती से ही थोडी-सी सहानुभूति पाती है, 
हालांकि बिन्नी भी उससे इसी सवाल की तलबगार 
है कि इस घर में ऐसा क्या है, जो यहाँ से निकल 
जाने के बाद भी उसके और मनोज के बीच काली 
छाया के समान आ जाता है । 
अशोक सावित्री के प्रभावशाली व्यक्तियों से 
संबंध बनाने का विरोधी है, क्योंकि ऐसे लोगों के 
घर में आने पर वह अपनी निगाह में "जितना छोटा 
है, उससे कहीं और छोटा हो जाता है ।' कुल मिला 
कर ये पारिवारिक अंता-संबंध दिलचस्प ढंग से बहु- 
स्तरीय हैं । 
एक अन्य स्तर पर यह नाट्य-रचना मानवीय 
संतोष के अधूरेपन का रेखांकन है । जो जिदगी से 
बहुत कुछ चाहते हैं, उनकी तृप्ति अधूरी ही रहती 
