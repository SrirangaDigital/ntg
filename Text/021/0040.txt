प्रवृति इस नाटक में बहुत ही ज्यादा है । अभिनेता 
की हर गति और रंगचर्या को नाटककार ने निर्धा- 
रित कर देना चाहा है । इस प्रक्रिया में नाटक में 
बहुत-सी घिसी-पिटी रंगमंचीय चयाँओं का सहारा 
लिया गया है, जैसे जुनेजा का फाइलें झाडना, 
अशोक का कैची से कागज काटते रहना, सावित्री 
का तुतलाकर बोलना, बिन्नी द्वारा डिब्बा नहीं खुल 
पाना, अशोक का पैट में कीडा घुसने का नाटक 
करना, किन्दी का कुंडी बंद कर लेना, आदि । यह 
धिसा-पिटापन बहुत-सी नाटकीय युक्तियों में भी 
है, जैसे, अशोक के कार्टून में सावित्री को महेंद्रनाथ 
की शक्ल नजर आना, मोटर की बैटरी बिगड़ 
जाना, - आदि3ग्रादि । 
आधे-अधूरे के चरित्रों की परिकल्पना में बहुत 
सूक्ष्मता या सफाई या सर्जनात्मक कल्पनाशीलता 
कम है, संग्रह-वृति बहुत लगती है । स्वभाव और 
है-यवहार की कई प्रकार की विशेषताएँ एक ही 
चरित्र में एक साथ इकाई" कर दी 'गयी हैं । जो 
अलग-अलग दिलचस्प होकर भी रचना की दृष्टि से 
एक-दूसरे को काटती और तोड़ती हैं । महेंद्रनाथ 
दठबू और पर-निर्भर है, व्यायडितत्वहीन-सा इंसान है 
जो दरिया भी बन जाता है और उसकी इस दरिदगी 
को सावित्री-जैसी रुत्री बाईस वर्ष तक बरदाश्त 
करती रहती है । सिंहानिया में इतने सारे व्यक्तियों 
का असंगत मेल है कि वह कैरीकेचर बन गया है । 
जुनेजा के बारे में शुरू से एक प्रकार के स्वार्थी 
दुष्ट व्यक्ति का प्रभाव बनाया गया है, पर अंतत: 
वह इतना समझदार साबित होता है कि सहानुभूति 
महेंद्रनाथ के साथ होने लगती है । सावित्री के 
व्य क्तित्त्व में बेहद इकहरापन है, शुरू से आखीर तक 
सिर्फ चिड़चिड़ेपन के सिवाय और कोई रूप उसका 
नहीं उभरता । यह बात भी स्पष्ट नहीं होती कि 
इतने सारे पुरुषों के साथ उसके संबंध किस तरह 
के हैं ? शरीर के भी ? महेंद्रनाथ के साथ उसकी 
टकराहट का क्या यह भी एक कारण है 23 यह 
संकेत मान लिया जाय तो नाटक का अर्थ ही बदलने 
लगता है । पर लेखक ने इस मामले में बडी आम- 
४ ० 
नटरंग 
धानी बरती है 1 
इस तरह की व्य१रे की बहुत-सी बातें नाटक 
के कथ्य और शिल्प की कमजोरी और अस्पष्टता के 
बारे में कही जा सकती हैं । आधे-अधूरे का महत्व 
यह है कि वह आज के यथार्थ को सीधे पेश करता 
है, अतीत की किसी कया के माध्यम से नहीं । पर 
सर्जनात्मक उजलठिध की दृष्टि से वह आषाढ़ का 
एक दिन से पीछे ही रह जाता है । यहीं कारण है 
कि जहाँ हिंदी रंगमंच के नाटक-चक्र (रेपरटरी) में 
उससे एक स्वागत-योग्य वृद्धि हुई है, वहीं सर्ज- 
नात्मक साहित्य के स्तर पर बसने आम तौर पर 
लोगों को निराश ही किया है । 
इस सब चर्चा से इतना स्पष्ट है कि अपनी 
तमाम सीमाओं के बावजूद राकेश के तीन नाटक---- 
शायद अंधा युग को छोड़कर-य-हिंदी नाटक के सबसे 
अग्रसर और सूक्ष्म रूपको प्रस्तुत करते हैं । ( ९ ५ ८ 
में आषाढ़ का एक दिन और १ ९६ ९ में आध-अधूरे 
के प्रकाशन के बीच दस-ग्यारह वर्ष की अवधि में, 
और शायद इन नाटकों के कारण ही, हिंदी नाटक 
जैसे वयस्क हो गया 1 ये नाटक न सिर्फ हिंदी बल्कि 
सारे भारतीय रंगमंच पर उपलब्ध सार्थक नाटकों 
की बडी संक्षिप्त-सी सूची में महत्वपूर्ण वृद्धि करते 
हैं । गिरीश कारनाड, विजय तेंदुलकर, बादल 
सरकार तथा कुछ अन्य भारतीय नाटकों की रचनाओं 
के साथ राकेश के नाटकों ने भी भारतीय नाटक 
साहित्य को अपनी एक अलग संवेदना से समृद्ध 
किया है 1 यह एक दिलचस्प बात है कि अन्य 
नाटककारों से भिन्न, राकेश ने कथ्य या रूप के 
स्तर पर कोई प्रयोगशील नवीनता लाने की कोशिश 
नहीं की, यद्यपि पिछले दिनों उनका ध्यान इस ओर 
जा रहा था । उनके तीनों बड़े नाटक कमोबेश 
यथार्थवादी ढांचे में हैं और वह नाटकीय प्रभाव के 
लिए मुख्यतया भावना की यथार्थता और चरित्र 
तथा स्थिति की विश्वसनीयता का ही सहारा लेते 
हैं । उनके नाटकों की दुनिया सीमित है और उनके 
बुनियादी सरोकार भी । पर उनमें अनुभव या शैली 
की फूलावट और लपृफाजी आम तौर पर नहीं है ।"- 
