निर्देशकीय अवधारणा‘ 
कमल वाशिष्ट 
वरैरगतिखिसरार वजाहत) एक बहुकोणीय नाटक है । 
राजस्थानी लोककथा पर आधारित यह नाटक बहु -अर्थी 
है । आलेख पारसी रंग-शैली की तरह का होने के कारण 
भाषागत कसाव कम है, कथा का प्रवाह भी बीमा है, पर 
भाषा का तेवर सधा हुआ है 1 संवादों में लयात्मकता एवं 
तुकबंदी की शैली को अपनाया गया है, इसमें पारसी रंग- 
शैली और नौटंकी की तरह बहरेतबील, चौबोला या दौड़ 
का प्रयोग नहीं है । 
इरना की आवाज में असगर वजाहत ने दिखाया था 
कि आदमी की ईमानदारी को सत्ता किस तरह बेईमानी में 
ढाल देती है और अंत में उसे चूसकर न घर का छोड़ती है, 
न घाट कां । वीरगति वैसे तो साधारण कथानक है, पर 
उसके माध्यम से पूंजीवादी और सामंतशाही व्यवस्था के 
अंतर्गत ऊलजलूल हरकतों का खाका है, यानी सत्ता पूँजीवादी 
भ्रष्ट व्यवस्था के जूते भी प्रेम से खाती रहती है और उसे 
ही पुरस्कृत करती रहती है । यह आम आदमी और उसकी 
आदमियत की 'वीरगति' है । पूंजीवादी मनोवृत्ति अपने हीन 
हथकंडों के बाद भी पुरस्कृत होती है । 
नाटक की कथा सीधी-सादी है । नायक सुकुमार कुछ 
कर गुजरने की प्रक्रिया में विद्रोह करता है । वह ईमानदार 
है, अपना आक्रोश व्यक्त करने के लिए छटपटा रहा है, 
लेकिन उसका विद्रोह क्या सार्थक है है उसका अंधा विद्रोह 
अपने घर, समाज और, अंत में, सत्ता के प्रति' तीव्रता से 
व्यक्त होता है, लगता है कुछ परिवर्तन करेगा । लेकिन 
वह सार्थक और संगठित न होकर 'एकल' है, सत्ता उसे लक्ष्य- 
भ्रष्ट कर पंगु, बना देती है । कुल मिलाकर नाटक में आज 
के नकारात्मक युवा-आक्रोश की परिणति को दिखाया गया 
है । नाटक का एक रूप सीधी-सादी लोककथा है जो दर्शकों 
का मनोरंजन करती है है उसके माध्यम से इन्हीं विचारों का 
संप्रेषण मेरा मंतव्य रहा है । 
चूंकि नाटक को आलेख पारसी रंग-शैलौ का और कथा 
का आधार राजस्थानी था, अत: प्रस्तुति की शैली में भी 
पारसी रंग-शैली, लोक नाटक (नौटंकी) और रीतिबद्धता 
का मिश्रण किया 1 पारसी नाटय-शैली की तरह एक उप- 
कथा भी जोडी, दादी की कहानी के रूप में है संपूर्ण नाटक 
की प्रस्तुति लगभग आठ १ल्लेशबैक' दृबयोंमें विभाजित 
की । दादी कहानी सुनाती है, बच्चे प्रश्न करते हैं, कमेंट भी 
करते चलते हैं, कुछ-कुछ सूत्रधार की तरह, और कथा 
चलती जाती है । 
दादी के संवादों की भाषा मुरैना-किपुर क्षेत्र की बोली 
रखी । कारण दो हैं : श्योपुर राजस्थान सीमा के निकट की 
तहसील है और कथा में सुकुमार 'डाकू' बन जाता है, 
मुरैना डाकू-ग्रस्त क्षेत्र है । अत: इस भाषा का प्रभाव पड़ना 
स्वाभाविक ही है । 
इसी प्रकार अंत के राज-द-वाले दृश्य को का- 
पुतली शैली के अभिनय से जोडा गया । कारण, राजस्थानी 
कथा और कठपुतली वहां का लोक माध्यम है । फिर कठ- 
पुतली के द्वारा सत्ता का कठमुल्लापन व्यक्त करना भी मेरा 
मंतव्य रहा 1 
कुछ स्थलों पर मैंने नृत्य-नाट्य शैली का प्रयोग किया । 
अभिनय में अति नाटकीयता और रीतिबद्धता का मिश्रण । 
विशेषकर नाटक के नायक सुकुमार के अभिनय में इस 
बात का विशेष ध्यान रखा । 
तलवार का प्रयोग शक्ति अभिव्यक्त करनेवाले पात्र 
के रूप में, न कि वस्तु के रूप में । दृश्यसज्जा भड़कीली, 
कोलाज के द्वारा महल की सृष्टि, वेशभूषा तड़क-भड़कदार । 
यह भी नाटकीय संघर्ष के लिए आवश्यक समझी । दादी 
और बच्चे फटेहाल हैं, पर कहानी कहेंगे सेठ-साहूकारों की 
या राजा की । आम आदमी की इस प्रकार की आत्म- 
संतुष्टि हमारा पारंपरिक चरित्र है । ३ संगीत केवल गेय था, 
वाद्ययंत्र कम । 
एक बात शैली-मिश्रण को दोष मानने के बारे में । 
मेरा विनम्र मत है कि यदि संगीत में मिश्र खमाज और 
श्यामकाकेंयाण, जैतकन्याण, गौड़ मल्हार आदि राग मिश्रण 
से बने हैं, चित्रकला में ईरानी और राजपूती कलम के 
मिश्रण से मुग़ल शैली का जन्म हुआ, नाटक स्वयं ही 
विभिन्न ललित कलाओं के मिश्रण का सार्थक रूप है…फिर 
शैलियों के मिश्रण को दोष कयों माना जाय ? अत: साध्य 
की शुद्धता पर आग्रह होना चाहिए साधन पर नहीं । कुल 
मिलाकर वीरगति एक बढिया आलेख है । 
५ १ / न४रीति ३ ६ 
