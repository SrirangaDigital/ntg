में उसकी सार्थकता, विभिन्न परंपरागत नाट्यरूपों के अध्ययन, प्रदर्शन 
और आधुनिक दर्शक वर्ग के अनुरूप उनके संस्कार------, बातें आज प्रत्येक 
भाषा क्षेत्र में इसीलिए तात्कालिक समस्याएँबनती जा रही हैं । पाश्चात्य 
यथार्थवादी नाट्यदृष्टि के अंधानुकरण से संवेदनशील भारतीय रंगकर्मी 
अथवा दर्शक का मन पूरी तरह संतुष्ट नहीं होता और उसे उसमें अपना 
पूरा परिचय नहीं मिलता । (विशेषकर जब स्वयं पाश्चात्य रंगमंच में 
यथार्थवादी दृष्टि को छोड़कर जीवन की गहरी वास्तविकता को अभि- 
व्यक्त करने के लिए नये दृष्टिगत, रूपगत और शिल्पगत सूत्र खोजे जा 
रहे हैं, और उनके लिए प्राय: प्राच्य और भारतीय रंगरूपों की ओर 
पाश्चात्य रंगकर्मियों का ध्यान आकृष्ट हो रहा है, तब अपने आत्मपरिचय 
की इस समस्या का भारतीय नाट्यस्नष्टा के लिए अत्यंत ही -महत्त्वपूर्ण 
और तात्कालिक बन जाना अनिवार्य है । समस्त समकालीन भारतीय 
रंगमंच के विभिन्न रूपों और प्रकारों कां अनुशीलन इस संदर्भ में आज 
इसीलिए एक सर्वथा नवीन सार्थकता प्राप्त कर लेता है । 
निस्सन्देह हमारे देश के विभिन्न क्षेत्रों का रंगमंच कोई एकरूप 
वस्तु नहीं है । उसमें न केवल भाषाओं की, नाट्यरूपों की, पद्धतियों की 
विविधता है,' कलात्मक अभिव्यक्ति की क्षमता, आधुनिकता, जीवंतता 
और विकास के स्तरों की भी अद्भुत विविधता और विचित्रता उसमें 
दिखाई पड़ती है । नियमित शहरी रंगमंच को` ही व्यायावसाविक और 
अव्यावसायिक दो मोटे रूपों में बाँट सकते हैं है व्यावसायिक रंगमंच में 
एक ओर फिरुमों की भाँति अत्यधिक धनी और साघनसंपन्न कलकत्ते के 
तथाकथित 'आधुनिक' नाटकघर हैं, तो दूसरी ओर कन्नड़ में गुठबी 
बीरन्ना ही कंपनी, तमिल में. टी ० के ० ३श्यमुखम की कंपनी, गुजराती में 
भाँगवाडी का थिएटर, या हिंदी की ही कलकत्ते में मूनलाइट कंपनी है, जो 
अभी तक पारसी थिएटर के पौराणिक-धार्मिक-अलौकिक वातावरण से 
नहीं निकल पायी हैं । इन्हीं के साथ-साथ कुछेक भाषा क्षेत्रों - में अस्तित्व 
स्थापित करने मात्र के लिए संघर्षशील अर्ध-व्यावसायिक मंडलियाँ हैं जो 
लोकप्रियता और कलात्मक प्रस्तुति दोनों को साधने के प्रयत्न-बारी-बारी 
से या एक साथ ही करती रहती हैं । 
अव्यावसायिक स्तर पर यह विविधता और भी बडी है । बँगला की 
विख्यात बहुरूपी मंडली से लगाकर, जिनके कार्य का स्तर किसी भी 
भाषा के श्रेष्ठतम रंगकार्य से तुलनीय है, प्रत्येक नगर की मौसमी 
मंडलियाँ हैं, जो निरे शोक या आत्मप्रदर्शन या सामाजिक प्रतिष्ठा के 
लिए वर्ष में एक-दो, नाटक करके संतुष्ट हो जाती हैं । स्कूलों-कालेजों-, 
विश्वविद्यालयों के बेशुमार दल तो हैं ही । 
४ 
