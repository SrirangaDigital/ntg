रंगकर्मी के सामने उठते हैं । उनका जहाँ कोई एक ही समाधान संभव 
नहीं है, वहीं यह बात भी असंदिग्ध है की कोई सार्थक और संगत रंग- 
दृष्टि अपनाये बिना उनका कोई भी समाधान संभव नहीं है । देशव्यापी 
रंगकार्य में इस रंगदृष्टि का अभाव और उसकी तत्काल आवश्यकता 
ऐसे सामान्य सूत्र हैं जो हमें परस्पर जोड़ते हैं और यह सूचित करते हैं 
कि उनका अन्वेषण ही हमारे रंगमंच की सामान्य नियति है । इस 
दृष्टि से देश के समग्र रंगमंच से साक्षात्कार अंतत: उस नियति से ही 
साक्षात्कार का प्रारंभ है, और सर्वथा आवश्यक कर्तव्य है । 
समकालीन भारतीय रंगमंच पर इस विशेषांक के संयोजन में मूलत: 
यहीं दृष्टि रही है कि देशव्यापी रंगकार्य के विभिन्न रूपों, प्रकारों, स्तरों 
और समस्याओं की एक झांकी मिल सके । इसलिए प्रत्येक भाषा अथवा 
प्रदेश के रंगकार्य का सामान्य विवरण देने की बजाय, उस क्षेत्र के रंग- 
कार्य के किसी एक सर्वप्रमुख प्रश्न पर, पक्ष पर, ध्यान केंद्रित करने का 
प्रयास किया गया । किसी भाषा के न दिक साहित्य का, और किसी 
प्रदेश के अभिनय अथवा प्रदर्शन का, विशलेषण करके देश के समस्त 
रंगमंच की मूलभूत समस्याओं को सामने लाया जा सकता है । इसी 
प्रकार व्यावसायिक रंगमंच, लोक नाट्य, अँग्रेजी नाट्य प्रदर्शन आदि की 
विशिष्ट परिस्थितियों और आवश्यकताओं को भी प्रस्तुत किया गया है । 
स्पष्ट है कि ऐसा कोई भी प्रयास संपूर्ण नहीं हो सकता । भारतीय 
रंगमंच में इतनी अधिक विविधता है कि किसी एक पत्रिका के एक अंक 
में उसका पूरा चित्र प्रस्तुत कर सकना असंभव है । इसलिए सफल से 
सफ़ल प्रयास भौ उसकी एक विहंगम आँकी ही प्रस्तुत कर सकता है 
और कुछेक मूलभूत" प्रश्नों पर ध्यान केंद्रित कर सकता है । कई कारणों 
से इस सीमित अर्थ में भी इस अंक में प्रस्तुत सामग्री एकांगी रह गयी 
है । बहुत-से लेखक मित्रों ने वायदा करके भी अंत तक अपनी रचना 
नहीं भेजी; कुछ इतनी देर से आयी कि इस अंक में सम्मिलित नहीं की 
जा सकी; और कुछ इस अंक का आकार बढ़ जाने के कारण अगले अंक 
के लिए रोक लेनी पडी । हमें आशा है कि अगले अंक में भी इसी विषय 
से संबंधित कुछ उपयोगी सामग्री हम दे सकेंगे । 
एक बात और भी कहना आवश्यक है । इस अंक की अधिकांश 
सामग्री अँग्रेजी तथा अन्य कई भाषाओं से अनूदित है । एक तो भारतीय 
रंगमंच के विभिन्न पक्षी से संबंधित सामग्री अभी सीधी हिंदी में उपलब्ध 
नहीं होती, दूसरे हम चाहते थे कि प्रत्येक भाषा, प्रदेश अथवा नाट्य 
प्रकार के अधिकारी विद्वान से ही उसे प्राप्त करें । इसलिए उनकी 
भी 
