नौटंकी का प्रेमी नगाड़े की चीप सुनकर फिर घर में 
रुक नहीं पाता । वह विश्राम की अपेक्षा रात के ग्यारह 
बजे से प्रश्रीकाल पी फटने तक जागकर नौटंकी देखना 
अधिक पसंद करता है । गरीब से गरीब व्यक्ति के दिल 
में भी जब नौटंकी का कोई बोल खटक जाता है, तो 
वह रुपया जेब से निकालकर पात्रों को इनाम देने में 
कोई संकोच नहीं कर पाता । नौटंकी के नामी कलाकारों 
को देखने के लिये ग्रामीण क्षेत्रों में दिन में भी लोग 
उसी प्रकार उत्सुक रहते हैं, जैसे हमारे कालेजों के नव- 
शिक्षित विद्यार्थी किसी सिने-तारिका के लिए दौड़ पड़ते 
हैं । इस प्रकार नौटंकी ने उत्तर भारत की जनता के 
एक विशेष वर्ग में अपने लिये एक अनूठा आकर्षण 
उत्पन्न कर लिया है, यह मानना ही पडेगा । 
परंतु जहाँ नौटंकी प्रेमियों का एक विशिष्ट वर्ग है, 
वहाँ एक दूसरा ऐसा भी वर्ग है जो नौटंकी शब्द से भी 
घृणा करता है । यह वर्ग नौटंकी को बहुत ही निम्न स्तर 
की अश्लील विधा समझता रहा है । इसका कारण यह 
है कि इस घर्मप्रधान देश में हमारी कलाएँ सदा से 
धार्मिक संरक्षण से ही परिपुष्ट होने की आदी रहीं हैं । 
परंतु नौटंकी आरंभ से ही उस संरक्षण से वंचित है । 
ब्रज क्षेत्र में उसे रास के साथ जोड़ने का प्रयास अवश्य 
हुआ है, जैसा कि पहले कहा जा चुका है । परंतु यह 
प्रयोग यहाँ भी अच्छी दृष्टि से नहीं देखा जाता । ऐसा 
करनेवाली मंडलियों को रासघारी अपना अंग नहीं 
मानते व उन्हें हेय समझते हैं । 
कंलात्मक दृष्टिकोण से नौटंकी के वर्तमान रूप पर 
दृष्टिपात करने पर निम्न तथ्य हमारे सामने आते हैं : 
( १) यद्यपि आज की नौटंकी अपनी कथाओं का 
ताना-बाना पौराणिक, ऐतिहासिक तथा धार्मिक घटनाओं 
से भी बुनती है, परंतु मुख्यत: उसकी कथाएँ श्रृंगारपरक 
ही हैं । लीक कहानियों को भी नौटंकी के माध्यम से 
मंच पर लाया गया है 1 नौटंकी व फूलसिंह पंजाबी की 
प्रेम कहानी, जिसने संभवत: इस मंच के नामकरण में 
महत्त्वपूर्ण भूमिका अदा की है, स्वयं एक लोक कथा ही 
है । अंधी दुलहन, रूप बसंत आदि की लीक कहानियाँ 
नटरंग 
नौटंकी के मंच पर बहुत सूमय से सफलतापूर्वक होती 
चली आ रही हैं । किंतु नौटंकी पर अश्लीलता की छाप 
इतनी गहरी है कि चाहे सत्यवान सवित्री हो चाहे पूरन 
भगत या हरिइचंद्र, दर्शक उसके कथानक से कोई आदर्श 
प्रेरणा लेकर नहीं उठ पोता ।" 
(२) इसका कारण यह है कि नौटंकी के नृत्य श्व 
मुंशीजी के परिहास उसकी गंभीरता को उभरने नहीं 
देते । देशकाल तथा कथात्मक मर्यादा और नाटकीय 
परंपराओं का नौटंकी में पालन नहीं हो पाता । उदाहरण 
के लिए, पूरन भगत रुबाँग में पूरन जब अपनी सौतेली 
माँ के पास जाता है, तो सौतेली माँ के उत्तेजक नाच, 
अश्लील हाव-भाव और खुला प्रणय-निवेदन पूरनमल 
के चरित्र को ऐसे दबा लेते हैं कि वह उभर कर किसी 
आदर्श की स्थापना नहीं कर पाता, बल्कि उस वाता- 
वरण में उसकी महत्ता एक मूरर्व से अधिक नहीं जम 
पाती । 
( ३ ) अभिनय की ओर तथा कथा के क्रमिक 
विकास और चरम बिंदु के निर्वाह की ओर भी नौटंकी- 
कारों का ध्यान नहीं के बराबर है । इस नाटय विधा 
में रंगा (सूत्रधार) कवि के प्रतिनिधि के रूप में मंच पर 
सदा उपस्थित रहता है । इसलिए नौटंकीकार को सदा 
से यह सुविधा उपलब्ध रही है कि वह कथा के ताने- 
बाने को कहीं से भी तोड़कर कहीं भी जोड़ दे "। यही 
कारण है कि नौटंकी सदा से ही संवादप्रधान रही हैं, 
और दृष्यवंध के झंझटों और स्थितियों के मंचीकरण 
से बचने के लिए नौटंकीकार ऐसी स्थितियों को रंगा 
के माध्यम से कविकथन के रूप में कहलाकर कथा को 
आगे बढाने के आदी रहे हैं । परंतु इस स्थिति के जहाँ 
अनेक लाभ हैं, वहाँ नौटंकी की एक बडी हानि यह हुई 
है कि प्राय: नौटंकी नाटकीय स्थिति और कथा के 
विकास और उठान की ओर से उदासीन रही है । 
(४) नीट-कियो: की वेषभूषा देशकाल और पात्रों 
के अनुरूप नहीं होती । रुत्री पात्र प्राय: लहँगा, साडी 
और दुपटूटा (ओढ़ना) पहनते हैं और पुरुष पात्र चूड. 
दार पायजामा, अचकन और स्वाफा । कहीं-कहीं तो 
६४ 
