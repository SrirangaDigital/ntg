सुविधानुसार भाषा में ही वह सामग्री उपलब्ध की गयी और 
फिर अनुवाद करके प्रकाशित की गयी । कुछेक अन्य-भावा-भाषी 
मित्रों ने हिंदी में भी लिखकर भेजने की कृपा की है जिसके लिए 
हम उनके अभारी हैं । किंतु जैसा स्वाभाविक और अनिवार्य था, 
ऐसी सामग्री को हिंदी में प्रकाशनीय बनाने में पर्याप्त संपादकीय परिश्रम 
आवश्यक हुआ । 
यह कहने का उद्देश्य यह है की इस अंक के प्रकाशन में देर होने 
के लिए ऐसे कुछ कारण भी जिम्मेदार हैं । फिर भी हम यह स्वीकार करते 
हैं कि अंक के प्रकाशन में देर होने का यह भी कोई क्षम्य कारण नहीं 
है और देरी के लिए हम क्षमा प्रार्थी हैं । हमें आशा है कि भविष्य में 
अंक ठीक समय से निकल सकेंगे । 
इस अंक में कोई नाटक नहीं है ।. जिस प्रकार की विविध सामग्री 
विशेषांक में हमने देनी चाहीं उसके साथ नाटक देना संभव भी नहीं 
था । इसके अतिरिक्त अच्छे मौलिक नाटक उपलब्ध होना जितना सरल 
हमने मान रखा था उतना सिद्ध नहीं हुआ । किंतु इसके बावजूद अगलें 
अंक से हम एक संपूर्ण नाटक अवश्य दे सकेंगे । 
अंत में एक बात और । इस अंक से नटरंग का पहला वर्ष समाप्त 
होता है । वर्ष भर जिस प्रकार के उत्साहवर्धक पत्र देश के विभिन्न 
क्षेत्रों से हमारे पास आते रहे हैं, उनसे अपने प्रयत्न की कुछ उपयोगिता 
का आभास हमें मिलता रहा है 1 पर वह पर्याप्त नहीं है । नटरंग की 
सार्थकता और उसके चलते रहने की संभावना इसी बात में है कि और 
भी बडी संख्या में उसके ग्राहक-पाठक वर्दे, अधिकाधिक रंगकर्मियों, 
नाटक प्रेमियों, नाट्य संगठनों के अतिरिक्त, विश्वविद्यालयों, काले-जों, 
पुस्तकालयों तक नटरंग पहुँचे । प्रत्येक अंक में प्रकाशन का व्यय और 
परिश्रम इतना अधिक है कि यदि पयप्ति लोगों तक वह नहीं पहुँचता, 
तो सारा प्रयास व्यर्थ है । क्योंकि किसी भी स्थिति में इस प्रकाशन की 
कोई व्यावसायिक सार्थकता या सफलता न तो संभव है और न अदृष्ट 
ही 1 इसलिए आप सबसे अनुरोध है कि अगले वर्ष के लिए भी आप 
स्वयं तो ग्राहक बनें ही, कम से कम दो-तीन मित्रों को और ग्राहक 
बनायें । यदि नटरंग को आप हिंदी और भारतीय रंगमंच की प्रगति 
के लिए उपयोगी समझते हैं, तो कम से कम इतनी जिम्मेदारी तो आपकी 
है ही । और हमें आशा है कि आपका यह सहयोग नटरंग को अवश्य 
मिलेगा और वह अपने रंगमंच को सशक्त और समृद्ध करने के अनुष्ठान 
में यथासंभव योग देने में समर्थ होगा 1 
