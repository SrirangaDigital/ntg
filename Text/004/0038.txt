में देखा है है यह दुनिया और इसके वासी और उनके 
छोटे-छोटे स्वार्थ और अहं और उनके वशीभूत उनके 
कृत्य अथवा कुकृत्य-पह सारा 'क्रिनामिना' मुझे 
निहायत दिलचस्प लगता है । लगता है कि पेट और 
सेक्स की भूख से बडी भूख अहं की है और उसके बस 
मानवों से ऐसे कृत्य बन आते हैं जो पेट अथवा सेपस 
की भूल के अधीन होने वाले कृत्यों से कहीं दिलचस्प 
होते हैं । आँखें मैं खुली रखता हूँ । संसार के कार्य- 
व्यापार को यथासंभव पूर्वग्रह-मुक्त होकर देखने का 
प्रयास करता हूँ, और जब कुछ ऐसे तथ्य हाथ आते हैं 
जो नाटक या एकांकी में बेहतर तौर पर व्यक्त हो 
सकते हैं तो मैं उसी माध्यम से उन्हें चित्रित करता हूँ । 
लेकिन आपके सभी नाटक इसी अहं के विभिन्न 
रुपों को लेकर लिखे गये हों, ऐसा तो नहीं । 
अहं का कोई न कोई रूप मेरे कई बड़े अथवा 
छोटे नाटकों में दिखाई दे जायगा, लेकिन साधारण 
पाठक के लिए उतनी गहराई में जाना कठिन है । 
ऊपरी तौर से आप यों समझ लीजिये कि मैं अपने 
नाटकों में यथार्थ का चित्रण उसकी सामाजिकता के 
साथ करना चाहता हूँ । मेरे यथार्थ को आप सामाजिक 
यथार्थ भी कह सकते है और आलन्दिनात्मक यथार्थ 
भी । कई बार मैं अपने नाटकों में समाज की कटु आलों- 
चना करता हूँ, लेकिन मेरा उद्देश्य सदा यही रहता है 
कि यथार्थ अपनी सारी बुराई के साथ सामने आ जाय 
और यह भी कि उसे बदलने का भाव भी मन में पैदा हो । 
एक नाटककार के रूप में आपके क्या अनुभव रहे 
हैं…तिखने के संबंध में, पात्रों के और कथानकों के 
चुनाव के संबंध में और रंगमंच के संबंध में है 
नाटक लिखना मुझे बडा प्रिय है और यदि मैं कहूँ 
कि कविता के बाद मुझे इसी में अधिक रस मिलता है 
तो अत्युक्ति नहीं । 
(क) सारे समय यदि मैं नाटक ही लिखता तो 
मैं हर तरह के पात्रों को नाटक का अंग बनाता । अब, 
ले ८ 
नटरंग 
जब कि मैं कहानियाँ और उपन्यास भी लिखता हूँ, मैं 
वहीं घटनाएँ अथवा पात्र लेता हूँ, जिनमें नाटकीयता 
अपेक्षाकृत अधिक होती है । जहाँ तक पात्रों को नाटकों 
में रखने की प्रक्रिया का संबंध है, कई बार आधारभूत 
विचार कहीं से मिलते हैं और . पात्र कहीं से, और दोनों 
एक-दूसरे में समा जाते हैं । ऐसा पात्र उन पात्रों के 
चरित्रों का सार तो अपने में रखता ही है, उसका एक 
अपना स्वतंत्र व्यक्तित्व भी होता है । कोई भी पात्र, 
चाहे वह कितना ही मनोरंजक क्यों न हो, शायद ही 
अपने निपट यथार्थ रूप में नाटक का अंग बनता है । 
आधारभूत विचार की आवश्यकता के अनुसार उस पर 
रंग चढ़ जाता है । कई बार किसी पात्र के कृत्य का 
कारण र्दूढ़ने और पाने के प्रयास में उसका प्रकट रूप 
ही बदल जाता है और वह अपने आंतरिक रूप में, 
अथवा उस रूप में कि जिसमें मैं उसे देखता हूँ, नाटक 
का पात्र बन जाता है । 
(ख) कथानकों के चुनाव के संबंध में मैं पहलें 
बतला चुका हूँ की जिस कथानक में अधिक नाटकीयता 
हो, उसे मैं चुनता हूँ; यों कहना चाहिए कि आधारभूत 
विचार में कथानक चाहे उतना न हो पर नाटकीयता 
की संभावना अधिक हो 1 एक घटना कहानी में शायद 
उतनी अच्छी न लगे, पर हो सकता है कि उसकी 
नाटकीयता उसे नाटक के उपयुक्त बना दे । 
(ग) हमारा रंगमंच अभी बहुत ही प्रारंभिक 
दशा में है 1 मेरे अपने अनुभव खासे दिलचस्प हैं । 
अपने उपन्यास गिरती दीवारें में चार परिच्छेदों में मैंने 
उनका उल्लेख किया है, अपने लंबे लेख…'नौर्टकी से 
पृथ्वी थिएटर्स तक'-…में भी मैंने उन्हें लिखा है, अलग- 
अलग रास्ते के परिशिष्ट और अपने एकांकी संग्रह 
साहब को जुकाम है की भूमिका में मैंने उनका उल्लेख 
किया है । अब यहाँ मैं उन्हें क्या दोहराऊँ । 
आपने कौन-से नवीन प्रयोग किये हैं, अथवा करना 
चाहते हैं आँ? 
दूर की कौडी लाने में मेरा कभी विस्वास नहीं 
