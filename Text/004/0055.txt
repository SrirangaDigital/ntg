अभिनय से साक्षात्कार 
निरंतर समीक्षात्मक दृष्टि से देखती रहती हैं ? 
विभिन्न चरित्रों का अभिनय विभिन्न शैलियों की 
माँग करता है, यहीं मेरा विश्वास है । इसीलिए सब 
चरित्रों के अभिनय में हमेशा जान-बूझकर कोई एक ही 
विशिष्ट शैली उपयोग करना मैं बहुत समीचीन नहीं 
मानती । फिर भी अभिनेता के रूप में देहभंगिमा अथवा 
गति की दृष्टि से मेरी अपनी कोई शैली यदि है तो 
शायद उसे दर्शक ही अच्छी तरह से समझ सकते हैं । 
मैंने जानबूझकर किसी एक रीति का अनुसरण नहीं 
किया; चरित्र की आवश्यकता के अनुसार जहाँ जैसी 
जरूरत हुई है, वैसी शैली अपनायी है । 
मेरा विश्वास है कि चरित्र के साथ पूरी तरह 
एकाकार होना संभव नहीं होता, क्योंकि अभिनय करते 
समय भी चरित्र के अतिरिक्त और भी तरह-तरह की 
छोटी-मोटी बातों के लिए अभिनेता को सजग रहता 
पड़ता है । याद रखना पड़ता है कि प्रकाश में जगह 
लेनी है; याद रखनी पड़ती है ठीक से उपकरणों के 
उपयोग की, प्रवेश और प्रस्थान की बात, सह-अभिनेता 
के साथ सहयोग का प्रसंग । चरित्र के साथ पूरी तरह 
एकाकार हो जाने से इन सब बातों में भूल होने.की 
संभावना रहती है । इसलिए मंच पर अभिनेता को एक 
साथ ही दो स्तरों पर काम करना पड़ता है । उसे अपनी 
बुद्धि को सजग रखकर चारों ओर का ध्यान भी रखना 
पड़ता है, और उसी के बीच चरित्र के आवेग के साथ 
अपने आवेग को सहानुभूतिपूर्वक मिलाकर चरित्र के 
व्यक्तित्व को दर्शकों के सामने उपस्थित करना होता 
है । इसलिए संपूर्ण एकाकारिता संभव नहीं । - कमसे 
कम मुतेंयही लगता है । किंतु विशेष किसी सिद्धति के 
अनुसार, एकाकारिता को जानबूझकर तोड़ने का भी 
प्रयत्न मैं नहीं करती । चरित्र के साथ एकाकारिता 
यदि अभिनेता को पूरी तरह आत्मविस्मृत नहीं करे, तो 
ऐसी एकाकारिता परेशानी पैदा करती है । 
क्या आप अपना मावकथ्य पहले से विस्तार से 
सोच लेती हैं, या उसे मंच पर प्रेरणा के लिए छोड़ती हैं ? 
अभिनय के लिए मिलै चरित्र के संबंध में एक 
५५ 
मोटी धारणा तो जब नाटक पढ़ती हूँ तभी बना लेती 
हूँ । कहा जा सकता है कि अभिनेता के मन में उसका 
एक खाका होता है । किंतु कार्य पद्धति वहीं आखिरी 
तौर पर तय नहीं हो जाती । रोज-रोज पूर्वाभ्यास के 
साथ चरित्र का रूप स्पष्टता: होता है, और यह होना 
अनिवार्य ही है । नहीं तो पूर्वाभ्यास का प्रयोजन ही 
क्या है ? उसके बाद, दर्शकों के सामने अभिनय करते 
समय लगता है और भी संशोधन संभव है, और उस 
सूझ के अनुसार अभिनय के समय भी छोटे-मोटे परि- 
वर्तन किये जाते हैं । मुझे लगता है कि अभिनेता किसी 
भी चरित्र की संभावनाओं को पूरी तरह कभी समाप्त 
नहीं कर सकता । हर समय उसको लगता रहता है कि 
व्यायाख्या का अवसर फिर भी बाकी रह गया 1 नंदिनी 
या सुदर्शना-जैसे बहुस्तरीय चरित्रों की तो बात ही 
छोडिये, वहाँ तो संभावनाएँ असंख्य रहती ही हैं । पर 
व्यवसायी रंगमंच के असाधारण नाटक सेतु में भी एक 
साधारण चरित्र को रूप देने में मुझे यह'बात लगी है, 
और इसीलिए बीच-बीच में थकान महसूस करने पर भी 
मैं ८८४ रात्रि तक उस नाटक में अभिनय कर सकी हूँ । 
क्या अभिनय में आपके सामने कोई आदर्श है 1 
किस अभिनेता-अभिनेत्री ने आपको सबसे अधिक प्रेरणा 
दी है है 
शुरू में अभिनय करने का मेरा कोई इरादा नहीं 
था 1 विशेष परिस्थिति में पड़कर ही मैंने इस काम को 
हाथ में लिया । १ ९४ ३ में बंगाल में भीषण अकाल 
पडा । उस समय अकाल-पीडित देशवासियों के लिए 
धन इकटूठा करने के उद्देश्य से नाटक करने का आयो- 
जन हुआ । उस सामाजिक दायित्व के बोध से ही जन 
नाटय संघ (इष्टा) का प्रारंभ हुआ था । मेरे अभिनेता 
जीवन की जड़ में वहीं घटना है । उस घटना के कुछ 
समय बाद इष्टा के लेबोरेटरी या जवानवंदी नाटकों के 
अभिनय और निर्देशन के वैशिष्ट्रय ने मुझे विशेष रूप 
से आकृष्ट किया । इसके अतिरिक्त किसी व्यक्ति विशेष 
को आदर्श रूप में मैंने कभी नहीं लिया, यद्यपि बहुत-से 
गुणी अभिनेताओं का अभिनय देखकर मैं मुग्ध हुई हैं । 
