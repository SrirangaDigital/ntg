परवाह न करके तमाशा में शामिल हुए थे, जैसे, राम 
जोशी, पट्ठ'" बापूराव । कुछ ऐसे भी शायर थे जो स्वयं 
तमाशा नहीं खेलते थे किंतु तमाशगीरों को शायरी लिख 
चेते थे । किंतु उच्च जातियों में तमाशा के कलाकार 
कम ही हुए । तमाशा की परंपरा चलाने वालै कला- 
कार आज तक समाज के निचले स्तर में होते आये हैं 1 
तमाशा लोक कला है, इसका सबसे बड़ा सबूत यही है । 
तमाशा का संगठन क्षेत्र इस तरह सीमित रहते 
का एक परिणाम यह हुआ कि तमाशगीरों का एक 
अलग वर्ग ही समाज में बन गया । कई परिवारों में 
तमाशा धंधे के रूप में पीढियों से चलता आ रहा है । 
तमाशा ही उन परिवारों की आजीविका का साधन 
रहा है । इस संगठन व्यवस्था का फायदा यह हुआ कि 
तमाशा की कुशलता और कला, बिना किसी शिक्षा केंद्र 
के, संरक्षित और संबधित होती रही । तमाशा की 
शिक्षा धर में ही बचपन से कलाकारों को मिलती रहीं । 
पारिवारिक विरासत होने के कारण तमाशा के प्रति 
घराने की आत्मीयता के साथ श्रद्धा और निष्ठा कला- 
कार को मिलती रही, जो किसी भी कला तथा विद्या 
के विषय में कलाकार के लिए आवश्यक होती है । 
तमाशा धंधे के साथ-साथ उपासना भी बन गया 1" 
संगठन की इस वंश परंपरागत पद्धति के फल- 
स्वरूप तमाशा के कुछ केंद्र बन जाना स्वाभाविक ही 
था । ये केंद्र दो प्रकार से बने हैं । एक वे, जहाँ तमाशा के 
लिम अच्छी माँग है, यानी जहाँ तमाशा अधिक लो क- 
प्रिय है, और दूसरे वे जहाँ तमाशगीर अधिक मात्रा 
"में पैदा होते आये हैं 1 कभूहापुर, सतारा, पूना, जलगाँव, 
शोलापुर आदि जिलें तमाशा के बड़े केंद्र बन चुके हैं । 
आजकल राजाश्रय और लोकाश्रय दोनों के कारण बंबई 
भी तमाशा का नया केंद्र बन रहा है । तमाशा के 
अच्छे से अच्छे दल लोगों को अपनी कला दिखाने के 
लिए बंबई आते हैं, और एक ऐसा सिलसिला बन गया 
है कि बंबई में जितना अच्छा तमाशा देखने को मिलता 
है उतना शायद और कहीं नहीं मिलेगा । 
जात्राओं में, समाजिक उत्सवों और त्योहारों के 
७ ० 
नटरंग 
अवसर पर, और वैयक्तिक या ग्रामीण संस्थाओं के 
निमंत्रण पर, तमाशा के खेल होते रहते हैं । देहातों में 
ये खेल मंदिर के सामने या अन्य खुले मैदानों में होते 
हैं । बड़े शहरों में बंद नाटयगृहीं में होते हैं । 
साहित्य और शिल्प 
तमाशा लोक नाटय का एक प्रकार है । किंतु अन्य 
नाटय प्रकारों से इसकी विशेषता यह है कि यह केवल 
नाटय नहीं है; इसमें संगीत, नृत्य और नाटय इन' तीनो" 
कलाओं का संगम है । केवल संगीत और नृत्य का भी 
तमाशा होता है । किंतु जिसमें नाटक खेला जाता 
है, उसमें संगीत और नृत्य दोनों ही अंगभूत होते हैं । 
और यही तमाशा महाराष्ट्र का लोक नाटय है । किंतु 
किसी भी संगीत, नृत्य और नाटय का सम्मिश्रण तमाशा 
नहीं हो सकता 1 तमाशा का अपना एक ढंग और ३ 
एक ढाँचा है, जो महाराष्ट्र के जनजीवन में सदियों के 
अवकाश में संपन्न हुआ है । इस ढंग और ढाँचे में 
संगीत, नृत्य और नाटय इन तीनों की एक अपनी- 
अपनी शैली बनी है । तमाशा का संगीत अन्य सभी 
प्रकार के संगीत से भिन्न है; वैसे ही उसका नृत्य और 
उसका नाटय भी । 
तमाशा का नृत्य कत्थक शैली के नृत्य की भाँति 
होता है । दोनों में फर्क यह है कि तमाशा नृत्य का 
कत्थक-जैसा विस्तृत शास्त्र नहीं बना । तमाशा नृत्य 
में भी मुद्राएँ होती हैं, किंतु संख्या में बहुत कम; पैरों 
के काम का महत्त्व बहुत होता है, किंतु ताल की 
जटिलताएँ एयादा नहीं होती (ताल का चलन करवा, 
दादरा, जै से तालों की तरह होता है) ; अभिनय और 
लास्य होता है, किंतु अंग भंगिमाओं में देहाती उत्तेजकता 
होती है । 
तमाशा का संगीत का उसके नृत्य के साथ तादात्म्य 
है 1 उसकी स्वर-रचना शास्वीय संगीत के गौरी, पहाडी 
जैसे रागों से मिलती-जुलती होती है । गाने का ढंग 
कुछ तुमरी, कजरी, होरी आदि सुगम शास्वीय प्रकारों 
की तरह होता है .। पेशवाओं के अंत में तमाशा संगीत 
