अभिनय शिल्प की दृष्टि से बडी उपज दिखायी । 
सुषमा बडी क्षमतावान अभिनेत्री हैं और उनके 
अभिनय का साफ असर दर्शकों पर पड़ा । पर 
उनके चरित्र का . अधिनिरूपण (इंटरप्रिटेशन) ही 
गलत होने के कारण वह न तो लहि-मी के समय सही 
किस्म की विसदृशता (८2०11शा1६१) पैदा कर सकी, 
न अपनी अंतिम परिणति को विश्वसनीय बना 
सकी । उनका भाषण-विन्यास भी बेमेल और 
कुछ शहरी किस्म की पंजाबी देहातिन का लग रहा 
था । सबसे निराशाजनक थे सखाराम के रूप में 
अरुण जोगलेकर 1 वह केवल शब्दों की उग्रता पैदा 
कर सके, व्यक्तित्व की क्रूरता नहीं कि अंत का 
विघटन नाटकीय बन सके । उनके अभिनय से 
चंपा की हत्या सतही ईष्यों के कारण होती जान 
पड़ती है, अपने आपको मर्दानगी का नमूना मानने 
वाले दंभी आदमी के अचानक पिचककर नगण्य 
होने से उत्पन्न हीनभाव के कारण नहीं 1 इस 
प्रकार नाट्यद्वयी का सखाराम बाइंडर एक 
साहसिक नाटक का सिर्फ चौकानेवाला और लोक- 
प्रिय प्रदर्शन बन पाया, बहुत सार्थक रंग-अनुभूति 
नहीं दे सका । 
साहसिक कोटि में ही रमेश बक्षी का पहला 
नाटक देवयानी का कहना है था, जिसे राजेंद्र गुप्त 
के पहले सार्वजनिक निर्देशन में फाइन आर्ट५स 
सोसाइटी ने प्रस्तुत किया । वह भी इतना लोक- 
प्रिय हुआ कि उसके बहुत-से प्रदर्शन किये गये । 
यह नाटक स्वी-पुरुष संबंधों की, खासकर 
विवाह नामक सामाजिक व्यवस्था की, असलियत 
की तलाश करता है । देवयानी और साधन 
अविवाहित हैं । पर एक साथ रहना ते करते हैं 
और मित्रों तथा रिशतेदारों से कहते हैं कि वे पति- 
पत्नी हैं 1 इसमें पहल उग्र और मुखर देवयानी की 
है 1 पर आने के साथ ही दोनों में मतभेद शुरू: हो 
जाते हैं और तीसरे दिन विवाह के उपलक्ष में दी 
गयी पार्टी के ठीक पहले, देवयानी जैसे आयी थी 
जैसे ही छोड़कर चली जाती है । इस बीच दोनों 
कई तरह से संबंधों को निश्चित करने की कोशिश 
६६ 
नटरग 
करते हैं, पर कोई उपाय कारगर नहीं होता । 
लेखक का कहना है कि तीन दिन का यह नाटक 
तीस साल भी चल सकता था पर उससे स्थिति में 
कोई फर्क नहीं पड़ता । इन दोनों से विसदृश हैं 
देवयानी के डेडी-मम्भी, पटेरिया और शकुंतला, 
रेखा स्वामीनाथन तथा इरा और सुरेश कपूर, 
तथा नौकर रा जाराम:जो सब डारी-पुरुष संबंधों के 
व्यावहारिक, समाज-सम्मत पलों के प्रतिनिधि हैं । 
चरित्रों में साधन अपने कार्यों तथा संबंधी" को 
समझना है और परिभाषित करना चाहता है, रेखा 
वृत्तियों के धरातल पर जीती है 1 वह समझकर 
जीने को जीना ही नहीं मानती और न पारंपरिक 
स्वीकृत ढंग से रहने को तैयार है । इसलिए कोई 
मेल नहीं बैठता और जिदगी शुरू होते न होते 
बिखर जाती है है 
नाटक में आज के जीवन की, विशेषकर बैचैन 
छटपटाते मुवा समुदाय के एक वर्ग की, उलझन को 
उठाया गया है, और किसी हद तक, अपनी 
अतिरंजित अवास्तव उग्रता के बावजूद, दर्शकों के 
मन में एक झंकार पैदा करता है 1 उसकी भाषा में 
भी कुछ चालू घिसी-पिटी जुमलेबाजी के बावजूद, 
तात्कालिकता और रवानी है । पर कुल मिलाकर 
संबंधों का इतनी किशोर भावुकता के साथ सरली- 
करण या अतिरंजन है कि उनकी यथार्थ भूमि 
फैटेसी के धरातल पर भी नहीं टिकती और पूरा 
प्रसंग असली समस्या से एक तरह का पलायन 
जैसा बन जाता है-ठोस वास्तव से भागकर 
काल्पनिक समस्याओं से जूझते हुए हवा में तलवार 
भाँज़ने जैसा । नतीजा यह कि नाटक में सची-पुरुष 
संबंधों का सामान्य या सीमित विशेष-----) रूप 
नहीं उभरता और पूरा नाटक एक आरोपित 
दार्शनिकता या किशोर साहसिकता में बिखर जाता 
है । अंत खवास तौर पर अस्पष्ट, अप्रासंगिक और 
आरोपित है । 
चरित्रों में कोई गहराई नहीं है 1 देवयानी 
बहुत ही काल्पनिक और एक-आयामी है । उसका 
विद्रोह कोई गहरी कुरेद पैदा ही नहीं करता । 
