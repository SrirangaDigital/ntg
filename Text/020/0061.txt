कोंकणी रंगमंच 
प्रभाकर सोनेवलकर 
स 1'हित्यिक विधा की दृष्टि से विचार किया 
जाये तो किसी भी भाषा का नाटक साहित्य 
उस प्रदेश की सांस्कृतिक चेतना से अभिन्न रूप से 
जुडा होता है । यह एक ऐतिहासिक सत्य है कि 
कोंकणी को, उसको प्रयोग में जानेवाली जनता 
की आशा-आकांक्षाओं को मूर्त रूप देनेवाली सबल 
भाषा के रूप में समृद्ध होने का अवसर प्राप्त नहीं 
हो पाया । पुर्तगाली पादरियों के प्रभाव के कारण 
कोंकण (गोवा) के ईसाइयों ने अँग्रेजी अथवा पूर्त- 
गाली को ही अपनी साहित्यिक गतिविधियों के 
माध्यम के रूप में अपनाया और कोंकणी केवल 
दैनन्दिन व्यवहार के लिए मात्र बोलचाल की भाषा 
के रूप में ही प्रयुक्त होती रहीं 1 दूसरी ओर गोवा 
के हिंदुओं ने अपनी साहित्यिक प्रतिभा की अभि- 
व्यक्ति के लिए मराठी के प्रभावशाली . माध्यम को 
अपनाया । इस सब का परिणाम यह हुआ कि 
ईसाइयों द्वारा उपेक्षित तथा हिंदुओं द्वारा अक्षम 
करार दी जाकर कोंकणी केवल एक बोली मात्र 
रह गयी । ईसाई धर्म प्रचारकों ने धर्म के प्रसार- 
प्रचार हेतु कोंकणी का उपयोग अवश्य किया, परंतु 
अपनी सुविधा के लिए उन्होंने कोंकणी को रोमन 
द्रलिपि का जामा पहना दिया और इसी 'रोमी 
कोंकणी' द्वारा समाज में धर्म-प्रसार का कार्य 
किया । इसके फलस्वरूप अपढ़ ईसाई समाज ने भी 
अपनी साहित्यिक अभिव्यक्ति के लिए इसी रोमी 
कोंकणी का आश्रय लिया और इसीलिए कोंकणी 
नाटकों की जीक्ति ढहाने का श्रेय इसी अपेक्षाकृत 
६ १ 
अपढ़ समाज को दिया जाना चाहिए । 
अपने प्राकृत रूप में कोंकणी नाटक आज भी 
"खेल" के नाम से उपलब्ध हैं । . उनका अभिनय 
कानिवल और शिगमा लिली) के अवसरों पर आज 
भी किया जाता है । ये लोक-नाटक लिपिबद्ध न हो 
कर, इनके संवाद, गीत आदि समय पर ही रचे 
जाते हैं । इनमें भाग लेनेवाले कलाकार अपनी 
पारंपरिक वेशभूषा में गाँव-गाँव घूमकर लोकरंजन 
किया करते हैं । इनके लिए न तो कोई विशिष्ट 
रंगमंच की आवश्यकता होती है और न ही परदे 
अथवा दृश्यावली आदि की । गोवा के गावडा, 
कुनवी आ दि समुदायों में आज भी ये खेल लोकप्रिय 
हैं । इनकी तुलना मराठी के तमाशा नामक लोक- 
नाट्य से की जा सकती है । 
कोंकणी के नाटय प्रकारों में तियात्र (थिएटर) 
ही सर्वाधिक लोकप्रिय है है इसकी लोप/प्रियता गोवा 
के सर्वसाधारण ईसाइयों में ही है । उच्च वर्ग के 
ईसाई तियात्र देखना अपनी शान के खिलाफ सम- 
झते हैं । वे अंग्रेजी और पुर्तगाली नाटक चाव से 
देखतेहैं। 
गोवा के हिंदू मराठी रंगमंच के बेहद शौकीन 
हैं 1 यही कारण है कि गोवा-जैसे चार-पांच लाख 
की जनसंख्या. छोटे प्रदेश में भी प्रतिवर्ष पाँच-, 
छह सौ मराठी नाटक उत्साह से खेले जाते हैं । 
तियात्र की रचना अत्यंत साधारण होती है । 
एक अत्यंत साधारण कथानक को क्लाऊन नामक 
गीतों से सजाकर ये तियात्र प्ररित किये जाते हैं । 
