और व्यंजना-क्षमता का अध्ययन और मूल्यांकन है उतना ही नाटक में निहित अभिनय की 
पद्धतियों और शिल्प का, उसकी संभावनाओं और शक्ति का भी । संस्कृत नाटक या 
शेक्सपियर के नाटक इस सत्य के बड़े अच्छे उदाहरण हैं । अभिनय और अभिनेता के कार्य 
की आवश्यकताओं से परिचित हुए बिना इन नाटकों के बहुत-से पक्ष एकदम समझ में नहीं 
आते । जो विशुद्ध पाठक हैं उनमें से बहुतों को तो उनकी बहुत-सी बातें अनावश्यक और 
अनर्गल तक लगती हैं 1 वास्तव में नाटक एक ऐसा मौलिक और विशिष्ट कला रूप है जो 
अन्य कई कलाओं के विभिन्न तत्वों से मिलकर बना है…-विभिन्न कला रूपों के तत्वों का 
जोड़ मात्र नहीं, बडिक एक मौलिक स्वतंत्र रूप । इसलिए उसके किसी एक ही पक्ष पर 
एकांगी आग्रह से कभी सहीं निष्कर्ष पर नाहीं पहुँचा जा सकता । जब तक हम उसके समग्र 
स्वरूप को समझकर उसके अपने विशिष्ट मानदंड नहीं खोलेंगे तब तक हम नाटक का कभी 
ठीक मूल्यांकन न कर सकेंगे । 
यही कारण है कि नाटक को निरा साहित्य मानना जितना भ्रामक सिद्ध होता है उतना 
ही उसे निरा रंगमंच मानना भी । क्या रंगमंच पर सफलता ही नाटक की एकमात्र कसौटी 
हो सकती है ? क्या अभिनेता की प्रतिक्रिया या उसकी संप्रेषण क्षमता ही उसका मानदंड बन 
सकती है ? इसी प्रकार रंगमंच की रूढियों और व्यवहारों के आधार पर हम नाटक के रूप- 
बंध की बाहरी आकृति को ही समझ सकते हैं । किसी भी युग के रंगमंच की रूढियों और 
व्यवहारों से जितना किसी श्रेय नाटक का रूपबधि नियमित होता है उतना ही घटिया नाटक 
का भी । ननिसुष्टि की मौलिक शक्ति का, उसकी सृजनात्मक उपलों-ध का, मूरुयांकन केवल 
रंगमंच की रूढियों और व्यवहारों के आधार पर नहीं हो सकता । अठारहवीं- उन्नीसवीं 
शताठदी में योरप में रुकाइब, सार्दू आदि नाटककारों के सुबद्ध नाटक इसके ज्यलंत उदाहरण 
हैं । अथवा भारत में ही पारसी रंगमंच के अथवा उसी शैली के प्रभाव में लिखे गये अन्य 
नाटक यद्यपि अभिनेता के लिए बड़े अच्छे 'पार्ट' प्रस्तुत करते थे और उनमें से कुछ के रूप- 
बंध से रंगमंच की भी पर्याप्त जानकारी कलकत्ते है, फिर भी वे मूलत: श्रेष्ठ नाटक नहीं हैं । 
निरी अभिनेयता का दावा, रंगमंचीय सफलता का आग्रह, नाटक को किसी सार्थकता की 
ओर नहीं ले जाता । ऐसा नाटक भले ही थोड़ा-बहुत मनोरंजन करे, अथवा किसी विशेष 
विचारधारा, सिद्धांत या आदर्श का प्र वार कर दे, वह किसी कलात्मक उपलबिध का साधन 
नहीं हो सकता । 
इसलिए नाटक का मूल्यांकन साहित्यिकता और अभिनेयता और मन्दोपयुक्तता के 
अलग-अलग खानों में बाँटकर नहीं हो सकता । नाटक श्रेष्ठ तभी हो सकता है जब वह, न्य 
कलात्मक-सृजनात्मक अभिव्यक्तियों की भां९ति, किसी न किसी तीव्र और गहरी और महत्त्व; 
पूर्ण अनुभूति, भाव, विचार, जीवनदृष्टि या परिस्थिति को प्रस्तुत करता हो है यदि वह कोई 
सार्थक, विशेष और मूलभूत बात नहीं कहता है तो वह चाहे जित ना अभिनेय या 'साहित्यिक' 
हो उसका कोई कलात्मक महत्त्व नहीं । इस मूलभूत विशेषता में नाटक साहित्य ही नहीं अन्य 
सभी कला रूपों के समान है । पर एक और अर्थ में भी नाटक साहित्य के बहुत समीप है । 
और वह यह कि नाटक का एक मूलभूत तत्व काव्य भी है । वह काव्य का ही एक प्रकार है । 
