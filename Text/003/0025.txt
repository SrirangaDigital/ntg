नाटय समीक्षा के मानदंड 
संस्कारित नहीं है; और यहीं कारण है कि वह एकांगी, 
अपूर्ण और कृत्रिम है । वे यह भूल जाते हैं कि किसी 
भी युग के नाटक साहित्य की प्रकृति तथा उसकी 
रचना पद्धतियों और व्यवहारों को समझने के लिए उस 
युग के रंगमंच के स्वरूप और प्रदर्शन की परिस्थितियों 
का परीक्षण अनिवार्य होता है । 
समसामयिक नाटच समीक्षा के इसी एकांगी और 
साहित्य-आग्रही रूप के कारण नाटय कृति का उसकी 
पूर्ण और पुनराभिव्यक्ति के प्रधान माध्यम रंगशाला के 
साथ जो कलात्मक और मौलिक संबंध है उसका 
. उदघाटन नहीं हो पाता ऐ हमारी नाटय समीक्षा द्वारा 
आज तक भारतेंदु युग के इतने समृद्ध और प्राणवान 
नाटक साहित्य का सच्चा मूल्यगैकन नहीं हो सका, और 
हमारी रंगमंच परंपरा इसके बहुमूल्य योगदान से वंचित 
रह गयी है । इसी प्रकार प्रसाद के उत्तम कोटि के 
नाटक साहित्य के संबंध में आज भी हमारे मन में 
दुविधाएँ हैं, और उनकी अभिनेयता का प्रश्व पिछले दौड 
तीन दशकों से बहुत बड़े साहित्यिक विवाद का विषय 
बना हुआ है 1 हमारी नाटय समीक्षा ने प्रसाद के नाटकों 
के कथानकों की ऐतिहासिक प्रामाणिकता का विशलेषण 
किया है या फिर उनमें शास्वीक्त अवस्थाएँ और संधियाँ 
खोद-निकाली हैं; और आरंभावस्था से फलागम तक 
के कथानक के विकास के सभी चरण उदघाटित कर 
दिये हैं । (रंगमंच से नाटक को नितांत विलग और 
परस्पर निरपेक्ष ३ करके हमने प्रसाद के नाटक साहित्य 
के मूल्यांकन के लिए जो शास्वीय मानदंड अपनाने का 
प्रयत्न किया, उ सकी असंगतियों और विरोध आज 
स्पष्ट हो गये हैं, जब उस आधुनिक रंगमंच और उसकी 
रूढियों के संबंध में हमारा दृष्टिकोण स्पष्ट होने लगा है, 
जिसके लिए प्रसाद ने नाटकों की रचना की ।- हिंदी का 
पिछले लगभग सौ वर्ष में रचा गया नाटक साहित्य एक 
विशेष प्रकार के रंगमंच और उसकी विशिष्ट रूढियों 
और प्रदर्शन प्रणालियों को ध्यान में रखकर लिखा गया 
है है अत: इस नाटक साहित्य का मूल्यांकन करने के लिए 
हम उन मानदंडों, उन समीक्षा संकल्पनाओं और उस 
शब्दावली का उपयोग नहीं है कर सकते, जिनका विकास 
दो हजार वर्ष पहले नितांत भिन्न प्रकार की रंगशालाओं 
और उसकी विशिष्ट रूढियों के अनुकूल रचे गये नाटक 
साहित्य का मूल्यांकन करने के लिए हुआ था । हमारी 
नाया समीक्षा को आधुनिक रंगमंच की प्रवृति और 
परंपरा को समझना होगा और नाटक का साहित्य तथा 
रंगमंच के साथ जो ताश्चिक, मौलिक संबधि है उसे 
स्वीकार करना होगा । तभी वह असंगतियों और अंत- 
विरोधी" से मुक्त होकर विकसित हो सकेगी और नाटक 
के सच्चे मूल्यांकन तथा नाटय रचना का पथ निर्देशन 
करने का अपना दायित्व निभा सकेगी । 
युग प्रभात 
केरल का सचित्र हिंदी पाक्षिक 
जिसमें दक्षिण की चार प्रमुख भाषाओं से अनूदित श्रेष्ट बन्दर उपन्यासों, 
कहानियों, कविताओं और निबंधों के अलावा अ-हिंदीभाषी, हिंदीभाषी 
लेखकों की मौलिक रचनाओं का पिछले कई सालों से प्रकाशन किया जा 
रहा है । 
युग प्रभात, कालिकट- ( केरल) 
