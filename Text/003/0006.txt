श्रेष्ट नाटक कविता के समान ही भाषा की व्यंजना शक्ति का, बिम्बमयता का, सघनता और 
तीव्रता का, संगीत और लय का, शब्द और अभिव्यक्ति की अनिवार्यता का, उपयोग करता 
है । किसी न किसी रूप में और मात्रा में इन तत्वों के बिना श्रेष्ट नाटक हो ही नहीं सकता । 
यही कारण है कि संसार का श्रेष्ठ नाटय साहित्य साहित्य के इतिहास में काव्य के अंतर्गत 
गिना जाता रहा है । किंतु नाटक केवल भाषा द्वारा अभिव्यक्त काव्य पर समाप्त नाहीं: हो 
जाता । वह निरा काव्य नहीं, दृश्यकाव्य है । उसमें कार्य-जै-यापार का काव्य, भावों का काव्य, 
गति का काव्य भी निहित होता है जो अभिनेता के माध्यम से उजागर होता है । नाटक 
की समीक्षा अनिवार्यता काव्य के इन दोनों आयामों के उदघाटन और मूल्याकन की माँग 
करती है । 
यही कारण है कि नाटय समीक्षक वहीं हो सकता है जो इन दोनों स्तरों के काव्य 
के प्रति संवेदनशील हो । नाट/भूति एक विशेष प्रकार की अनुभूति है । जो उसे ग्रहण 
कर सकता है वहीं नाटक का समीक्षक हो सकता है । यह अनिवार्य नाहीं है कि प्रत्येक सुधी 
काव्य समीक्षक संवेदनशील संगीत समीक्षक, नृत्य समीक्षक, अथवा चित्रकला समीक्षक भी हो 
ही 1 उसी प्रकार उसका नाटय समीक्षक होना भी अनिवार्य नहीं है । इसलिए प्रश्न 'तकनीकी 
माहिर' होने या न होने का नहीं, र्वाहेक नाटक के बइ-स्तरीय माध्यम के प्रति विशिष्ट 
बोध का, संवेदनशीलता का है । जहाँ तक विशेषज्ञता का प्रश्न है वह नाटक की समीक्षा में 
भी उतनी ही आवश्यक या अनावश्यक है जितनी चित्रकला की, संगीत की अथवा काव्य 
की समीक्षा में । कला रूप में नाटक की अपनी विशिष्ट माध्यमगत परंपराएं हैं, मान्यताएँ हैं, 
रूढियों हैं, इतिहास है, जिनसे न्यूनाधिक परिचय बिना समीक्षक बहुत समझ की या गहरी बात 
नहीं कह सकेगा । हिंदी नाटक आज संक्रमण के उस दौर में आ पहुँचा है जब सभी स्तरों पर 
उसके इस कलात्मक वै१शष्टय को स्वीकार किया जाना चाहिए । 
इस अंक में हम पूणगि नाटक नहीं दे पाये इसका हमें खेद है । इसके कई" कारण हैं, 
जिनमें से एक यह भी है कि हमारे एक नाटककार बंधु ने आखिरी वक्त हथियार डाल दिये । 
किसी हद तक इस कारण भी यह अंक निकलने में देर हुई । पर हमें आशा है कि भविष्य 
में ये कठिनाइयाँ इतनी नियामक न रहेंगी । जैसा हम पिछलें अंक में सूचित कर चुके हैं, 
चौथा अंक समकालीन भारतीय रंगमंच विशेषांक होगा और हमें आशा है कि हमारे देश के 
रंग-जगत की एक बहुरंगी आँकी प्रस्तुत कर सकेगा । 
