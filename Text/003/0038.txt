चाहिए । यह कार्य स्वयं अभिनेता ही अपने नाटकीय 
कार्य-व्यापार के एक अंश के रूप में कर सकते हैं । 
सीमित साधन वाली अव्यवसायी नाटक मंडली के लिए 
यह अच्छा होगा कि वह ऐसे ऐक या दो प्रतीकात्मक 
उपकरण खंडों. का सहारा लें जो आसानी से, और 
संभव हो तो स्वयं अभिनेताओं द्वारा, लाये-ले जाये जा 
सकें 1 स्थल परिवर्तनों की तालिका का सावधान". 
अध्ययन करने पर ऐसा कोई न कोई उपयुक्त उपकरण 
खंड अवश्य सूझ सकता है । यह खंड ऐसा होना चाहिए 
जो उस युग और उस स्थान का वास्तविक सार प्रतीक 
रूप में प्रस्तुत कर सके । 
दृबयाँकनकार का कार्य इस बात से सरल हो जाता 
है कि इस नाटक में बहुत-से दृश्य . बाह्य हैं जिनको 
गगनिका की सहायता से प्रभावशाली बनाया जा सकता 
है है प्रामाणिक रूप में अंकित मंचीय उपकरण तथा 
हस्तीपकरण भी नाटकीय स्थल विशेष को स्थापित करने 
के लिए काम में लाये जा सकते हैं । इसके अतिरिक्त 
नाटक का उचित रीति से संपादित रूप भी इस कार्य में 
सहायक होगा । यद्यपि प्रसाद के नाटकीय संवाद संस्कृत 
नाटकों की भांति स्थल के शब्दचित्र नहीं प्रस्तुत करते, 
फिर भी उनकी लेखन शैली में इस बात की बहुत 
गुंजाइश है कि स्थान का उ-मडि, विशेषकर जहाँ वह 
पहले से ही मौजूद न हो, किसी पात्र द्वारा किया- 
जा सके । 
जहाँ तक अंतरंग व्ययों का प्रश्न है, उनमें से बहुतों 
को, नाटक के विशेष अवसर की नाटकीय आवश्यकता 
को ध्यान में रखते हुए, अर्ध-बाह्य दृश्यों में परिवर्तित 
किया जा सकता है । पहले तीन अंकों में सबसे महत्त्व- 
पूर्ण नाटकीय स्थल मालवा या मगध में ही स्थित हैं 1 
इनका प्रतीकात्मक प्रस्तुतीकरण ऐसा उपयुक्त और 
साहसपूर्ण हो सकता है कि सहज ही उस पर ध्यान 
जाए । मालवा के विभिन्न भागों में स्थित नाटकीय 
स्थलों में कोई बुनियादी मालवी प्रतीक मौजूद रहना 
चाहिए । इसी प्रकार मगध के विभिन्न नाटकीय स्थलों 
में किसी मागध प्रतीक की उपस्थिति होनी चाहिए । 
नटरंग 
इसमें जहाँ भी आवश्यक हो, कोई विशेष प्रतीक, जैसे 
छडोंदार चौखटा जो जेल को सूचित कर सके, अथवा 
राजदरबार को सूचित करने वाला सिंहासन, इत्यादि, भी 
जोडा जा सकता है । किंतु किसी भी हालत में अभिनय- 
क्षेत्र को बहुत सारे उपकरणों से नहीं भरना चाहिए । 
प्रकाश-योजना 
नाटकीय स्थलों की समस्या को सुलझाने में दृश्य', 
कनकार के प्रयासों को उपलब्ध प्रकाश-अवस्था संबंधी 
साधनों के निपुणतापूर्ण उपयोग से बहुत सहायता मिल 
सकती है । हमारी अन्य योजनाओं की भाँति प्रकाश- 
योजना भी ऐसी होनी चाहिए जो निरंतर बदलती हुई 
मनोदशाओं को संप्रेषित करने में सहायक हो । किंतु 
अधिकांश आधुनिक नाटकों से भिन्त इस नाटक में 
प्रकाश संबंधी तिकड़मों का मप्रयोग करने की बडी 
गु१जाइश है । जैसे, डूबने के दृश्य, रत्नग्रही का पता 
लगाने के दृश्य इत्यादि में, यदि निर्देशक में सुरुचि और 
संयम न हो तो, इस बात की बहुत आशंका है कि निर्देशन 
बहुत ही फूहड़ स्वर पर उतर आये 1 प्रकाश-योजना 
ऐसी नहीं होनी चाहिए जो दर्शकवर्ग को नाटक की मूल 
भावना और उसकी कथावस्तु से हटाकर दूसरी 
अनावश्यक बातों की और बहका ले जाये । ' 
प्रदर्शन के विभिन्न पलों को इस प्रकार एक ही 
चरम लक्ष्य पर संकेंद्रित करना चाहिए । वह है इस 
नाटक की गरिमा को पुष्ट करना । स्कन्दगुप्त में महा- 
काव्य-जैसी गरिमा चाहे न हो, पर वह रोजमर्रा की 
जिदगी का ऐसा मामूली कारोबार भी नहीं है जिसे एक 
साधारण संकुचित ढाँचे में बिठाया जा सके । जो लोग 
आधुनिक हिंदी रंगमंच के लिए प्रसाद की देन की 
निहित संभावनाओं में विश्वास करते हैं, उनके लिए उसके 
प्रदर्शन की शिल्पगत समस्याएँ कोई भारी बाधाएँ नहीं 
बन सकतीं । प्रसाद के नाटकों की सभी समस्याओं को 
सुलझा कर उन्हें अत्यंत सफलतापूर्वक रंगमंच पर प्रस्तुत 
किया जा सकता है और उनका अवश्य ही प्रदर्शन 
होना चाहिए । 
३ ८ 
