अलग होने को बाध्य हुए और यह केवल कुछ राजनैतिक अखाड़ेबाजों या प्रतिभाँ- 
हीन दूसरे-तीसरे दर्जे के रंगकर्मियों की जमात रह गया है 
जन नाट्य संध की उस असफलता के अनेक प्रकार के कारणों में से एक बडे 
बुनियादी कारण का सूत्र मध्यप्रदेश सम्मेलन के परदों और घोषणापत्र में मौजूद 
है । उससे यह साफ जाहिर है कि जन नाट्य संध के लिए रंगमंच, या कि कोई 
भी सृजनात्मक कार्य, राजनैतिक आन्दोलन या संगठन का साधन मात्र है, अपने- 
आप में एक ऐसा महत्त्वपूर्ण मानवीय क्रिया-कलाप, या इन्सान की रचनात्मक 
समता की ऐसी अपूर्व और अनोखी उप-ध, नहीं जिसके मौजूद होने भर से 
जिदगी अधिक अर्थपूर्ण, भरी-पूरी और मुंदर हो जाती है । उस जमाने में भी 
जन नाट्य संध, अपनी शुरू की कलात्मक जीवंतता और रचनाशीलता की नयी 
दिशाओं की तलाश पर आग्रह के बाद, धीरे-धीरे राजनैतिक संगठन के प्रचार का 
साधन भर रह गया था । उसमें उन लोगों के लिए कोई जगह नहीं बची थी जो 
कला को इंसान की जिदगी के लिए मूल्यवान और जरूरी पर स्वतंत्र मूल्य 
मानते थे, और सामाजिक संबंधों और उनके संगठन एवं -परिवर्तन के सामान्य 
नियमों के अंतर्गत कला की एक अपेक्षाकृत स्वायत्त दुनिया में यकीन करते थे । 
उनके लिए रंगकार्य किसी भी अन्य प्रतिष्ठान के प्रचार का साधन नहीं, अपने- 
आप में एक महत्त्वपूर्ण मानवीय साध्य था । वे अपनी सृजनात्मक सामर्व्य की पुरी 
सार्थकता जन नाट्य संध के संकीर्ण सीमित घेरे से निकलकर ही हासिल कर 
सकते थे, और वह उन्होंने अपनी-अपनी प्रतिभा के अनुसार हासिल की भी । 
इस स्वायत्तता का अर्थ सामाजिक सरोकारों या जरूरतों से, या सामाजिक 
परिवर्तन की प्रक्रिया और उसके विभिन्न रूपों से, अलगाव या उनकी उपेक्षा 
नहीं है पर उन सरोकारों और जरूरतों की समझ और उन्हें प्रस्तुत करने की 
पद्धति कला-सृष्टि के अपने विशेष नियमों के अनुसार होती है, किसी अन्य 
बाहरी व्यवस्था, प्रतिष्ठान या सिद्धांत के निर्देश के अनुसार नहीं । अपने सर्वश्रेष्ठ 
रूप में कला सामाजिक परिवर्तन की प्रक्रिया में सहायक होती है, पर ठीक उसी 
प्रकार से और उसी रूप में नहीं जिस प्रकार एक घोषणापत्र, वक्तव्य, या भाषण 
होता है । कला की दुनिया का वास्तविक संसार के साथ, मौजूदा सामाजिक व्यवस्था 
था उसकी परिवर्तन कामी शक्तियों के साथ, रिस्ता ,कभी अवरोध का होता है, 
कभी साथ-माथ चलने का होता है, - और कभी सहयोग, का भी । हर हालत में 
उसकी प्रकृति द्वंद्वात्मक होती है, सहज और सीधी नहीं । कला की यह विशेषता 
ही उसे इन्तान की इतनी महत्त्वपूर्ण सृष्टि भी बनाती है । कला की इस बुनियादी 
प्रकृति और जरूरत की उपेक्षा करने के कारण ही जन नाट्य संघ का जीवंत और 
सार्थक रंगकर्म से रिस्ता टूट गया और फिर कभी न जुड़ सका । 
यह कुछ अफसोस की ही बात है कि पिछले चार दशक के इस अनुभव से जन 
नाट्य संध ने कुछ नहीं सीखा 1 आज भी उसके घोषणापत्र में वैसी ही संकीर्णता- 
वादी चीख-पुकार हैजो सार्थक सृजनात्मक कार्य के बजाय सतहीऔर सस्ती लोक-, 
प्रियता पर जोर देती है । उसमेंजो दृष्टि जाहिर होती है वह, अपनी तमाम कांति-, 
कारी लगनेवाली लप्रफाजी के बावजूद, बुनियादी तीर पर सरकार के गीत नाटक 
प्रभाग के उद्देश्यों या कांर्यक्रमों से बहुत भिन्न नहीं है । एक संभावनापूर्ण जीवंत 
आंदोलन की यह परिणति जितनी निराशाजनक है उतनी ही दुखद भी है । 
४ / नटरंग-४ ० 
