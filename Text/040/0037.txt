यह अंक और उसमें पुरूरवा का चरित्र चुनौतीपूर्ण लगा । 
जैसे-जैसे चर्चा होती जाती थी, वैसे-वैसे हो पुरू-वा, फिर 
विक्रमोर्वशीयम्, और फिर कालिदास, परत-दर-परत खुलते 
जाते थे श्री अनुभव हुआ, अनुवाद पढ़ने में और मूल समझने 
में बहुत अंतर है । उसी तरह शायद अनुवाद अभिनीत 
करने में और मूल अभिनीत करने में भी बहुत अंतर है । 
लगभग दो माह पहले नाटक का वाचन शुरू महुआ । 
प्रारंभ में सिर्फ आधे घंटे ही वाचन हो पाता था, क्योंकि 
भाषाके स्तर पर बहुत बडी कठिनाई और चुनौती सामने 
थी । संस्कृत का उच्चारण हिंदी की तरह होता था, और 
अपेक्षा यह थी कि जैसे संस्कृत का प्रामाणिक वाचन होना 
चाहिए, वैसा ही हो । नयी भाषा और नयी तरह का 
उच्चारण होने से दो-तीन पृष्ठों के बाद शब्द निकलना ही' 
बंद हो जाते थे । इसलिए प्रक्रिया यह अपनायी गयी कि अर्थ 
भी समझा जाय और साथ-हीं-साथ भाषा के स्तर पर भी 
कुछ सीखा जाय । संस्कृत का सही उन्न्दारण-----यहीं सबसे 
मुदिकल शुरू-शुरू में लग रहा था 1 फिर ३कुछ भय भी लगने 
लगा की लगातार इतना संस्कृत बोलना संभव भी होगा या 
नहीं । इस अपरिचित भाषा में अर्थ, भाव, रस आदि का 
संप्रेषण हो भी पायेगा या नहीं । 
लेकिन निर्देशक की सहानुभूति और जैर्य ने सहारा दिया 
और एकाएक शब्द, बदिक एकाएक अक्षर ठीक तरह से 
अपना सब अभिव्यक्त करते गये । लेकिन बात केवल उच्चता- 
रण या वाचन पर ही खत्म नहीं होनी थी । किसी भी भाषा . 
में अभिनय तब तक नहीं किया जा सकता, जब तक कि अभि 
नेता उसको आत्मसात नहीं कर ले । इसलिए जब रिहर्सल 
शुरू हो गयी तब भी विचार-विमर्श, चर्चा, वाचन-अभ्यास 
आदि चलता रहा । इस तरह उसके एकाएक वाक्य का अर्थ 
जाना, उसे याद किया । फिर अभ्यास की लंबी यात्रा से 
भाषा के उ-चारण-स्तर पर, वाक्य-रचना के स्तर और 
दूसरे भाषाशास्त्र" स्तरों पर गुजरते हुए उसके अर्थ, भाव 
आदि को आत्मसात करने की कोशिश हुई । 
अब कालिदास की भाषा और उनका काव्य समझने 
और हृदयंगम करने की कोशिश की । इस सबकी सबसे 
बडी उपलब्धि मेरे अपने लिए यही है कि यों तो बरसों में 
इस स्तर पर कालिदास को समझना मुदिकल होता, पर पुरू- 
रवा बनकर जल्दी ही कालिदास व्यक्तित्व का हिंसा बन 
गये । 
इसी प्रक्रिया में फिर नाटक का अवशोषण आरंभ हुआ 1 
नाटक पर बातचीत, फिर चरित्र पर, फिर उसके दर्शन पर, 
मनोविज्ञान पर । अभिनेता की मुश्किल ही यह है कि वह 
चीजों को अंदर जाकर और उनको अपने अंदर सम्-यर---- 
दोनों तरह से देखना शुरू करता है । इसी डूबने-उतरने मैं 
वह एक ओर विस्वास भी करता है, वहीं दूसरी ओर अवि- 
श्वास भी करता है; चीजो' को तौलता है, परखता है । 
रिहर्सल के चार -घंटे वैह पुरूरवा रहता है, फिर कुछ घंटे १ 
पुरूरवा के लिए सोचता है, और फिर कुछ घंटे अपने आप में 
कुछ और हो जाता है । 
तब किसी क्षण लगता है कि यह पुरूरवा क्या है ? क्या 
इसका कोई विशेष महत्त्व है ? जीवन के बाकी क्षणों के 
लिए उसकी कोई सार्थकता है 3 जब इसे प्रस्तुत करना है तो 
क्या दर्शकों के लिए भी पुरूरवा का या प्रस्तुति का कोई मत- 
लब होगा ? क्या वे अपने को किसी क्षण पुरूरवा महसूस 
करेंगे ? क्या प्रदर्शन में अपने जीवन के किसी क्षण को याद 
करेंगे ? या बाद में किसी क्षण प्रभावित रहेंगे ? क्या कभी 
अभिनेता, निर्देशक, संगीतकार या दर्शक के जीवन में इसकी 
गूंज होगी ? 
नाटक पर सोच चलता रहता है, जिदगी पर बात 
होती रहती है । पुरूरवा राजा है, पति है, फिर भी उर्वशी 
से प्रेम करता है, उसके साथ विहार के लिए जाता है, तभी 
किसी और लड़की को ताकता रह जाता है, उर्वशी रुष्ट हो 
जाती है, राजा विरही हो जाता है उन्माद में उर्वशी- को 
ढूंढता रहता है । इसी बीच कभी यह बात समझ में आ गयी, 
यह महसूस हो गया कि यह और कुछ नहीं द्वंद्व. है, आंतरिक 
द्वंद्व । एक व्यक्तित्व में दो व्यक्तित्वों का द्वंद्व, जो आज हर 
किसी की जिदगी में है, चाहे किसी भी रूप में हो, कभी-न'- 
कभी हम भी अपने में बँट जाते हैं, दो हो जाते है, फिर एक 
हो जाते हैं । यह एक होना, दो होना, लगातार-लगातार 
चलता रहता है । पुरूरवा भी ऐसे ही द्वंद्व के जंगल से गुजार 
रहा है । हम इसी खींच-तान में कभी ऊपर उठ जाते हैं, कभी 
पैर जमीन छू लेते हैं, कभी प्रकृति से साक्षात्कार हो जाता 
है । पुरूरवा की उदासी और विरह, उसको सभी में वहीं 
कुछ देखने के लिए मजबूर कर देती है । वह उसी में खोता 
है, फिर बार-बार लौट आता है । इसीसे कभी संबंध टूट 
जाते हैं, कभी जुड़ जाते हैं । कभी प्रकृति उदास है, तो उर्वशी 
के मिलने पर वहीं प्रकृति नाचती-सी लगती है । शायद 
इसी को दृश्यरैकित करने के लिए मंच पर सब कुछ तो था, 
मोर, हाथी, पर्वत नदी आदि-आदि । पुरुरवा के अनुभव की 
बारीकियों को संप्रेषित करने की कोशिश की गयी । और 
उसमें बहुत नजदीक बैठे थोडे दर्शकों से मदद मिली । और 
३ ७ / नटरंग-४ ० 
