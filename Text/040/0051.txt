में भी लगती है । रास का साहित्य हिंदी का कृष्ण-भक्ति 
साहित्य है, जिसके सौन्दर्य, कथा-प्रसंगो, श-अन्द-योजना एवं 
छेद-विधान पर बहुत कुछ लिखा जा चुका है । पुस्तक रूप 
में प्रस्तुत करते समय उस विस्तृत सामग्री में से अधिक 
महत्वपूर्ण एवं नयी सामग्री को चुनकर देने से पुस्तक 
अधिक एकाग्र और उपयोगी होती । 
रास-मंच के लीला साहित्य के विस्तृत विवरण में 
अष्टछाप के आठ कृष्ण-भक्त कवियों से लेकर वर्तमान समय 
तक रासमंडलियों के स्वामियों के रचित कृष्ण-भक्ति साहित्य 
की चर्चा करते हुए लेखक ने रास की जीवंत परंपरा के 
अवित्ष्टिछन्न होने का प्रमाण दिया है । उत्तर प्रदेश के दोनों 
नाट्य-रूपों, रासलीला और रामलीला की लोकप्रियता और 
जीवंतता का सबसे बडा प्रमाण यह है कि वे सैकडों साल 
पुरानी रचनाओं तक ही सीमित नहीं हैं, बल्कि एक समृद्ध 
परंपरा है, जिसमें निरंतर उस विषय पर नयी रचनाएँ होती 
हैं और प्रस्तुत की जाती हैं । 
'रासलीला का शारुत्रीय स्वरूप और रंगमंच' नामक 
अध्याय में रासलीला का रंगमंच-संबंधी विवेचन किया गया 
है । इसमें मध्ययुगीन नाट्य-प्रकारों, जैसे संगीतक के साथ 
रासलीला की तुलना और उपासना अथवा भक्ति के रूप में 
उसकी विशिष्टता की चर्चा महत्त्वपूर्ण है । रासानुकरण 
की पद्धति और रासलीलाओं के उद्धरणों से युक्त रासलीला 
प्रस्तुति के' विस्तृत विवरण मूल्यवान हैं, क्योंकि उनसे 
नाट्य-अध्येता के समक्ष रासानुकरण की पद्धति एवं उसकी 
रूढियों स्पष्ट होती हैं । परंतु रंगमंचीय विवेचन में अधिक 
संवेदनशील दृष्टि की अपेक्षा थी । उदाहरण के लिए, 
श्री यामदग्नि ने रासलीला के संगीत की चर्चा रास-साहित्यं . 
संबंधी अध्याय में की है । रासलीलानुकरणों में संगीत, नृत्य 
और अभिनय इस तरह अभिन्न है कि उन तीनों का विवे- 
चन एकसाथ रंगमंच-संबंधी अध्याय में ही होना चाहिए 
था । विशेषकर संगीत और नृत्य में ब्रजक्षेत्र की समृद्ध 
लोक एवं क्लासिकी परंपरा का जो मुंदर समन्वय मिलता 
है, अलग-अलग अध्यायों में उसकी चर्चा से उनका स्वरूप 
स्पष्ट नहीं हो पाता । 
रासलीला चिवावलियों में रासलीला प्रदर्शनों, अभि- 
नेताओं, 'मुखसज्जड्ड प्रदर्शन-स्थल एवं रासलीला-संबंधी 
चित्रों के फोटोग्राफ हैं । इनसे पुस्तक के आकर्षण और 
उपयोगिता में वृद्धि हुई है 1 यह अवश्य लगता है कि इन 
चित्रों का स्तर अधिक उत्कृष्ट होना चाहिए था, विशेषकर 
इसलिए भी कि पुस्तक का प्रकाशन केंदीय संगीत नाटक 
अंकादेमी द्वारा हुआ है । 
ब्रज का रास रंगमंच रासलीला-संबंधी दूसरा महत्त्वपूर्ण 
प्रकाशन है । श्री रामनारायण अग्रवाल इसी क्षेत्र की सांगीत 
परंपरा के संबंध में एक ग्रंथ और रासलीला-संबंधी एक छोटी- 
सी परिचय-पुस्तिका लिख चुके हैं । उनसे रासलीला-विषयक 
इस विस्तृत पुस्तक की प्रतीक्षा थी, न केवल इसलिए कि 
श्री अग्रवाल इस परंपरा के अग्रणी विद्वान हैं, वरन इस 
कारण भी की वे वर्षों से रासलीला मंच से जुड़े रहे हैं । स्वा- 
भाविक है किउनकी पुस्तक में रास के रंगमंच-संबंधी विवेचन 
पर, और एक लोकप्रिय नाट्य-परंपरा के रूप में उसकी 
विशेषताओं के उदघाटन पर, अधिक ध्यान दिया गया है, 
यद्यपि उन्होंने भी लगभग आधी पुस्तक में रास-परंपरा की 
पृष्टभूमि और उसके इतिहास की चर्चा की है । 
पुस्तक के दो खंड हैं । पहले खंड में प्रागैतिहासिक काल 
से लेकर आज तक रास-संबंधी नृत्य एवं अभिनय-परंपरा का 
लेखा-जोखा प्रस्तुत किया गया है । श्री अग्रवाल रास-परंपरा 
को प्रारंभिक शताब्दियों की अनेक नृत्य और गेय परंपराओं 
से जोड़ते हुए, गेय रासक, नृत्य-रासक एवं नाट्य-रासक के 
रूप में उसका विवेचन करते हैं । उन्होंने कृष्ण के यादव 
वंश और अनार्य आभीरों के संबंध की चर्चा करते हुए हल्ली- 
सक एवं नाट्य-रासक-जैसे उपरूपकों के साथ रास को जोड़ 
कर नाट्यशास्त्र के युग से अबतक रास की अविच्छिन्नता 
निर्धारित की है । श्री अग्रवाल की इतिहास-दृष्टि संगत है, 
उसमें पूर्वापर परंपरा खोजने का सफल प्रयास है । इस 
ऐतिहासिक विवेचन में गेय रासक से गीतगोविद को जोडा 
गया है । कमुँरमंजरी का उद्धरण भी रास-प्रस्तुति की दृष्टि 
से महत्वपूर्ण है ; छालिक्य संगीत-संबंधी निष्कर्ष रोचक हैं । 
चर्चरी के संबंध में श्री अग्रवाल बतलाते हैं कि अपक्षय 
काव्यत्रयी में इसे 'नृत्य-गायन से युक्त खेल' कहा गया है । 
अपने परिचित वयोवृद्ध लछमनस्वामी का उल्लेख भी 
उन्होंने किया है, जो बताते थे कि चर्चरी नृत्य की ताल थी 
जिसका प्रयोग पचासेक वर्ष पहले तक रासलीला में होता 
था । श्री अग्रवाल विभिन्न रास-परंपराओं में संबंध बैठाने 
में सफल हुए हैं, और उनकी चर्चा से स्पष्ट हो जाता है कि 
रासलीला की वर्तमान परंपरा के सूत्र प्राचीन हैं, और 
शताब्दियों से यह नाट्य-रूप अपने प्रदेश के अनेकानेक 
लोक रूपों से नये-नये तत्त्व ग्रहण करते-करते विकास करता 
हुआ वर्तमान रूप तक पहुँचा है । 
श्री अग्रवाल की पुस्तक का दूसरा खंड रासलीला के रंग- 
मंचीय अध्ययन की दृष्टि से अधिक महत्व का है । इस खंड 
५१ / नटरंग-४ ० 
