(.] क्या 
परंपरा की खोज 
इंदुजा अवस्थी 
रासलीला तथा रासानुकरणविकास-वसंत यामदग्नि; 
प्रकाशक : संगीत नाटक अकादेमी, नयी दिरुली; प्रथम 
संस्करण, १ ९८० ; पृ० ४०७; मूल्य १०० रु० । 
ब्रज का रास रंगमंच ---प्यामनारायण अग्रवाल; प्रकाशक : 
नेशनल पटिलशिग हाउस, नयी दिल्ली ; प्रथम संस्करण, 
१९८१; पृ० ३९६; मूल्य ८० रु० । 
गभग एक ही समय में प्रकाशित ये दोनों समीक्षा- 
पुस्तकें ब्रज की प्रमुख लोकनाट्य परंपरा रासलीला के 
संबंध में पहली बार हिंदी पाठक को उसकी ऐतिहासिक 
परंपरा, उससे संबंधित अनुष्ठान तथा उसके काव्य, संगीत 
एवं नृत्य की विस्तृत जानकारी देती हैं । ब्रज प्रदेश में 
विकसित नृत्य-नाट्य रासलीला साहित्य, संगीत एवं नृत्य 
की सुंदर त्रिवेणी है, जिसमें अवगाहन करने से सचमुच 
"ब्रह्मानंद सहोदर' माधुर्य रस का अनुभव मिलता है । 
शतात्ब्दयों से ब्रजभूमि को इस रसानुभव में आकंठ निमग्न 
रखनेवाला यह नाट्य-रूप पिछले कई दशकों में ब्रजक्षेत्र में 
ही नहीं, रास-मंडलियों द्वारा समूचे भारत में परिभ्रमण 
करता हुआ अत्यंत लोकप्रिय हो गया है । इसलिए रासलीला 
का आत्मीय परिचय देनेवाली इन दोनों समीक्षा पुस्तकों 
का प्रकाशन विशेष रूप से महत्त्वपूर्ण एवं स्वागत-योग्य है । 
रासलीला अध्ययन-संबंधी इन दो पुस्तकों का लगभग 
एक साथ प्रकाशन हिंदी क्षेत्र की समकालीन नाट्य-प्रवृत्ति 
की सहज परिणति है । पिछले दो दशकों में नाटक-लेखकों 
और रंगकर्मियों के बीच अपनी नाट्य-परंपरा से जुड़ने और 
उसकी पहचान का आग्रह स्पष्ट हुआ है, और लगभग एक 
शताब्दी के बाद औपनिवेशिक रंग-प्रभाव से मुक्त होकर 
भारतीय रंगमंच अपनी अस्मिता को पहचान रहा है । इसके 
कारण, एक ओर, लोकनाट्य विधाओं को आधार बनाकर 
नाटक लिखे जा -रहे हैं; दूसरी ओर, रंगकर्मी भारतीय 
प्रस्तुति-परंपराओं को अपनाकर प्रस्तुतियों को अधिक 
प्रभावी बनाने में सफल हो रहे हैं । यह अत्यंत शुभ लक्षण 
है, क्योंकि किसी भी देश में नाटक के क्षेत्र में नाटक की 
उन्नति उधार ली हुई मान्यताओं से नहीं हो सकती, भले 
ही वे मान्यताएं अपने में कितनी ही समृद्ध क्यों न हों । 
की / बदरंग-४० 
