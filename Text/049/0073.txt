सुरेश सेठ गद्य साहित्य के विविध रूपों में सक्षम 
अभिव्यक्ति के लिए परिचित हैं है अनेक प्रस्तुत नाटक- 
संग्रह सोनजूही बीमार है में भी चार रेडियो नाटक हैं । 
कैद धर में जेल का युवा अधीक्षक राजीव स्वयं एक 
ऐसी माँ की संतान है जिसे उम्रकैद मिली थी । अत: 
जैल-जीवन की तमा म अमानुषिक मंत्रणाओं और ऊँची 
चार दीवारियों में कैद लोगों के प्रति उसका दृष्टिकोण 
पयप्ति मानवीय और जिम्मेदाराना होना चाहिए था । पर 
वह अपने पद का दुरुपयोग कर उम्रकैदी रजनी को प्यार 
के झूठे सपने दिखा, उसका शरीर-भीग तो करता है पर 
शादी अपने कालेज-जीवन की सहपाठिन नीलिमा-जैसी 
अमीरजादी से करता है, ताकि उसका 'स्टेटस' ऊँचा हो 
सके । 
पर नाटक के आरंभ में फिरुमी अंदाज में राजीव और 
नीलिमा की प्रेम-वार्ता के अतिरिक्त, अंत में रजनी द्वारा 
मशाल लेकर जैल की दीवार पर दौड़ना और राजीव द्वारा, 
कर्त्तव्य पालन करते हुए, गोली मार कर उसकी हत्या 
करना भी, यथार्थ से बहुत दूर, चमत्कारिक-सा और फिल्मी 
डामा लगता है । इस कमजोर नाटक का कोई भी पात्र 
प्रभावित नहीं करता । राजीव-नीलिमा के संवादों में अंग्रेजी 
शब्दों की प्रयोग-बहुलता तथा जेल-वाईन की भाषा में एक- 
रूपता का अभाव भी खलता है । 
ओ वनपाखी सुनो भी अविश्वसनीय को ही जगाने 
वाला नाटक है है नाटक का शीर्षक नायक के प्रति संबोधित 
होते हुए भी उस में समस्या नायिका की चित्रित है । 
स्थितियाँ आम फिरुमों जैसी ही हैं और उसका मुख्य पात्रों 
रचना का अंत अत्यधिक आरोपित है । पति और प्रेमी के 
लिए अपने तन और मन का बँटवारा करते हुऐ विष 
खाकर मरना समस्या का अतिसरल और कृत्रिम समाधान 
है । इसी तरह अधूरे-अतृप्त प्रेम का ही एक और नाटक 
है, टुटी कडियाँ : खंडित दायरे । विपिन और नीलादोनों ही 
टूटती इकाईयाँ हैं । वे एक दूसरे की बैसाखी नहीं बन पाते । 
विपिन के जीवन के सभी दायरे-ममब, परिवार, शिक्षा, 
नौकरी और प्रेम आदि-खंडित हो जाते है । इसी प्रकार 
नीला ने भी जीवन में एक सुखी गुहस्था बसाने का जो 
स्वप्न संजोया था वह भी पूरा नहीं हो पाता, अत: उसका 
'व्यक्तित्व भी खंडित हो जाता है । नाटक के आरंभ में 
शिक्षा, समाज, प्रेम, जीवन में यथार्थ और भावुकता, अस- 
फल दांपत्य से मुक्ति के बाद पुन: नये जीवन की शुरूआत 
की इच्छा से संबद्ध अनेक प्रश्नों को उठाया गया है । पर 
वे सभी अनुत्तरित ही रह जाते हैं । नाटक का आरंभ 
जितना सशक्त बन पड़ा है उतना उसका अंत नहीं ३। हाँ, 
पार्श्व-ध्वनियों का प्रयोग वातावरण-निर्माण में सहायक 
हुआ है । 
एक सामान्य व्यक्ति जंगी से जंगबहादुर बन पाने की 
अंधी हवस की करुण कहानी का नाटक है, कतरा और मौत । 
वास्तव में शराफत, ईमानदारी और सच्चचाई जैसे आदर्श, 
की हत्या करके ही जंगी से जंग बहादुर बना जा सकता है 
और 'एक मुंदर' चित्र बनाने के लिए न जाने किस-किस 
मौत को गले से लगाना पड़ता है । पत्नी भी उसके लिए 
उन्नति की एक सीडी मात्र है । पर भौतिकता की मृगतृरुणा 
के पीछे भागते-भागते वह नितांत अकेला पब जाता है । 
उसकी पत्नी पागल हो जाती है और पुत्र विद्रोही । अंत में 
बाथ टब में पडी नंगी और रोती हुई औरत तथा जंग- 
बहादुर के पिता के माध्यम से नाटककार ने कथ्य को एक 
मनोवैज्ञानिक आधार देने का प्रयास किया है । साथ ही 
पार्श्व-ध्वनियों तथा पूर्वावलोकन की शैली का भी सार्थक 
प्रयोग किया है है नाटक एक साथ कई प्रबनों को उभारने 
में सफल रहा है । 
संग्रह का अंतिम नाटक, सोनजूही बीमार है, प्रेम का 
प्रतिदान न पाकर उसके प्रतिशोध के भाव में परिणत होने 
को प्रस्तुत करता है । शारुत्रीय संगीतकार नर्मदा शंकर 
अपने संगीत-प्रचारक के रूप में रजनी को मान देता है 
और अपनी सफलता का श्रेय भी उसे देता है । पर अपनी 
सामाजिक तथा सांस्कारिक मर्यादाओं के कारण पत्नी और 
बच्चों को छोड़कर रजनी को अपनाने में असमर्थ है । प्रेम 
का प्रतिदान न पाकर रजनी प्रतिशोधवश नर्मदा शंकर के 
पूर्वनिर्धारित संगीत समारोहों को रद्द करवा के एक पाँप 
सिंगर के संगीत समारोह आयोजित करवाने लगती है । 
शंकर को संगीत का यह अपमान कचोटता रहता है और 
अंत में वह सरस्वती देबी के चरणों में प्राणोत्सर्ग कर देता 
है । सोनजूही के दो फूल जो प्रतिमा पर वंदना-स्वरूप 
चढाये गये थे, मृत शंकर के माथे पर गिरते हैं, जिनमें से 
एक को उसकी पत्नी रजनी तक पहुँचा देती है । मूलत: 
रेडियों नाटक होते हुए भी कई स्थानों पर दिये गये रग- 
निर्देश इसके रंगमंचीय नाटक होने का भ्रम उत्पन्न करते 
हैं । 
संग्रह के नाटक मुख्यत: अतृप्त प्रेम की त्रासदी को ही 
रेखांकित करते हैं, परंतु इनका अनापेक्षित विस्तार कई बार 
ऊब की सीमा छूने लगता है । 
बदरंग-४९ / ७३ 
