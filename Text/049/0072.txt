है जो भीतर तक पैठ जाता है । रेडियों नाटक शिल्प के 
अनुसार इन नाटकों में ध्वनि-प्रभावों का बडा ही सीमित 
किंतु उययुत्त प्रयोग किया गया है जिसमें नाटक सफलता 
की कसौटी पर खरे सिद्ध होते है । 
नाटूक लेखन के साथ-साथ रेडियों नाटकों में अभि- 
नेता रूप से भी जुड़े हुए नाटककार आशीष सिन्हा के 
चार नाटकों का संग्रह है, एक उदास शाम । प्रसारण-शिल्प 
के प्रत्यक्ष अनुभव के कारण सिन्हा नेट रेडियो-नाटकों में 
अभिनेता की आवाज की उपयोगिता और पार्श्व-ध्वनियों 
के महत्व के बारे में वि-चित लंबी, आवृत्तिपूर्ण, किंतु 
उपयोगी भूमिका भी संग्रह के आरम्भ में दी है । भूमिका 
के अनावश्यक विस्तार का अहसास स्वयं नाटककार को भी 
है । 
संग्रह का प्रथम नाटक, एक और आकाश, मध्यवर्गीय 
परिवार की लड़की सीमा की कहानी है जो मानसिक रोगों 
के अस्पताल से आरम्भ होकर पागल सीमा द्वारा अपने घर 
लौटने की अस्वीकृति के साथ समाप्त होता है । पति द्वारा 
पर-पुरुष को बेचे जाने के विरोध स्वरूप वह पतिगृह को 
त्याग आयी थी है नौकरी करते हुए आनंद के संपर्क में 
आयी, पुन: विवाह के सपने देखे, पर वस्तुस्थिति का भान 
मिलते ही आनंद ने सीमा की ही छोटी बहन रिगी से 
विवाह कर लिया है "दारुण हताशा, घुटन, दुख और पीडा 
से कोई जब बुरी तरह धिर जाता है तो जीवन अर्थहीन- 
सा लगने लगता है ।' अर्थहीनता की इसी स्थिति में सीमा 
पागलखाने पहुँचा दी जाती है । अतृप्त प्रेम की इस कहानी 
के संग ही लेखक ने सीमा के भाई सुनील के माध्यम से 
बेरोजगारी की समस्या को भी जोडा है । 
नाटककार, निर्देशक और अभिनेता के पारस्परिक 
संबंधी, लेखकीय स्वतंत्रता, पेट पालने की विवशता और 
शिक्षित ग्रामीण युवकों द्वारा गाँव छोड़कर शहर चले जाने 
जैसे कई प्रबनों को एक साथ समेटे हुए, किसके लिए नाटक 
अंतत: राकेश (नाटककार), नीलू (ग्रामीण युवती) और 
मीनाक्षी (संपन्न शहरी युवती) के अधूरे प्रेम की ही कहानी 
कहता है है पर अनायास ही मोहन राकेश के आषाढ़ का 
एक दिन की बार-बार याद भी दिलाता है 1 
बर्फ टूटता हुआ, बर्फ जैसे ठंडे और संवेदनशून्य व्यक्तित्व 
वाले उद्योगपति प्रमोद के क्रमश: पिघलने का नाटक है । 
अपने पिता की जीवनपर्यन्त ईमानदारी की असफलता के 
विरुध्द प्रतिक्रियास्वरूप ही, वह सफलता: के लिए "कुछ 
और' की वहशी तलाश में है । उसके लिए संपर्क में आया 
७ ६१ / से-भ-ध ९ 
हुआ प्रत्येक व्यक्ति इसी "कुछ और' की सीढी मात्र है, 
चाहे वह व्यक्ति स्वयं उसकी अपनी एकनिष्ठ प्रेमिका 
अजंता ही क्यों न हो । पर नाटक में व्यक्तिगत हम, 
उद्योगपति-मजदूर' के संबंध, हड़ताल, तालाबंदी और 
प्रेम के अनादर का दृ/परिणाम जैसी कई समस्याएँ एक 
साथ गडमड हो गयी हैं 1 अंतत: कह नहीं सकते कि प्रमोद 
के परिवर्तित चरित्र का कारण इनमें से कौन है । 
प्रेमी के लिए पिता को त्याग आने वाली एक उदास 
शाम की नीला के सामने विवाह के आठ वर्ष बाद रंगमंच 
और पति में से किसी एक को चुनने की विकट समस्या उप- 
स्थित होती है । इस समस्या का जन्मदाता भी स्वयं उसका 
पति संजय है जो स्वयं रंगमंच का एक प्रतिष्ठित अभिनेता 
है । कुछ-कुछ त्रासद अभिनय की एकरसता तथा बहुत-कुछ 
निर्देशक विनायक और नीला के पारस्परिक आकर्षण के 
निमुँल दुराग्रह ने उसे रंगमंच त्यागने को विवश किया है । 
इसी जिद में वह नीला को पति या रंगमंच में से किसी एक 
को चुनने का हठ करता है । समस्या का हल न नीला के 
पास है न स्वयं नाटककार के पास है 
आशीष भावुक प्रवृति के लेखक हैं है उनके ये चारों 
नाटक अधूरे, अतृप्त प्रेम की कहानी कहते हैं । इसीलिए 
उनका मन नायक-नायिका के प्रेम-प्रसंगों में अधिक रमता 
है । एक ही नाटक में बहुत सारी समस्याओं को एक साथ 
कहने की ललक ने इनकी प्रभावान्विति को खंडित किया है । 
किसके लिए की ही भाँति, एक उदास शाम में भी नाटक- 
कार ने नायक-नायिका के जीवन के समानांतर एक नाटक 
मंच पर होते हुए चित्रित किया है । पर निर्वहण सारी 
नाटय-संरचना को शिथिल कर देता है । " 
पूर्वावलोकन शै ली का बड़ा ही सार्थक, सशक्त प्रयोग 
रेडियों नाटकों में हो सकता है । आशीष सिन्हा ने इन चारों 
नाटकों में इस विधि का यथाअवसर प्रयोग किया है है 
एक और आकाश तो पूर्णतया इसी शैली का नाटक है । 
परंतु "पागल सीमा की कहानी उसका भाई सुनील डा ० 
वर्मा को सुनाता है, स्वयं सीमा नहीं । अत: जिन दृश्यों 
का वह प्रत्यक्षदर्शी अथवा भागीदार नहीं, उनका भी सुनील 
द्वारा वर्णन शिल्प को कमजोर करता है । अनेक अशुद्ध 
भाषा-प्रयोग लेखक के अहिंदी भाषी होने का प्रमाण प्रस्तुत 
करते हैं । "आवाज की दुनिया' से प्रत्यक्ष-: परिचित होने 
के कारण सिन्हा ने पय-ध्वनियों का भी कुशल संयोजन 
किया है । वे वातावरण-निर्माण और पात्रों की मना-स्थिति के 
अनुकूल ही प्रयुक्त हुई हैं ,। 
