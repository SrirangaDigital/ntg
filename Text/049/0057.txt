एक पुरुष । फिर नाटककार कहना क्या चाह रहा है है 
अपने आप में नाटककार की सहानुभूति एक ऐसी स्वी 
से होना कुछ गलत नहीं था जो भारमली की तरह एक 
भरपूर जिदगी जीना चाहती है, उमादे की तरह । सिर्फ 
अपने अभिमान को लेकर जिदगी भर घुटना नहीं 
चाहती है मगर उस हालत में नाटक का निर्वहण अलग 
ढंग से होना चाहिए था जिससे दोनों के इस अन्तर जबिक 
वैषम्य को उभारा जा सके और उस पर टिप्पणी की जा 
सके । 
इसी के साथ नाटककार, इच्छा से कि नारी स्वातंव्य 
के मौजूदा संघर्ष से भारमली की कहानी को जोडा जाए, 
एक आधुनिक पश्चिम-प्रभावित माहौल में भारमली को 
लाए हैं जो बहुत ही अटपटा और असंगत लगता है । इस 
तरह के समानांतर दृश्य उसी नाटक में संगत लग सकते 
हैं जिसकी संरचना के पूरे ताने-बाने में वे एक अटूट हिस्से 
की तरह जुडे हों, और अलग-अलग स्तरों पर बार-बार 
इस तरह के दृश्य आते हों । इस नाटक में एक और दृश्य 
भी इसी तरह की कोशिश करता है, जब राजा अचानक 
आज का सत्ताधिकारी और उसके मंत्रीगण आज के 
अफसर बन जाते हैं । ये दोनों ही दृश्य थोपे हुए तो लगते 
ही हैं, लोक कथा के प्रगीतात्मक प्रवाह को तोड़ते हैं और 
नाटक की संरचना की एकरूपता में बाधा डालते हैं । 
बिना इन सम-सामयिक दृश्यों को जोड़े भी नाटक सम- 
सामयिक समस्या को उठाता है और आज के संदर्भ में 
सटीक बैठता है । पर इन दृश्यों के आने से ऐसा लगता 
है कि नाटककार को डर है कि उस लोक कथा का सम- 
सामयिक संदर्भ संप्रेषित नहीं होगा, इसलिए वह कथ्य 
- को इन दृश्यों के माध्यम से निश्चित बनाना चाहता है । 
फिर कथ्य के ही लिहाज से कहानी के अंत में 
भारमली का बाघा को छोड़ना, संकरिया के पास जाना, 
फिर जबरदस्ती डोंगी स्वामी द्वारा उसे पकड़ बुलाना 
और ' फिर उस स्वामी और राजा की वासना का शिकार 
बनने को बाध्य" होना, ये सब कहानी में अजब-सा उलझाव 
पैदा करते हैं । ये मुख्य सवाल या मुद्दे को धुधिला करते 
हैं और उसको अकारण ही कुछ अतिरंजित तथा 
'मेलोड़ेमेटिक' बना देते हैं । बाधा, स्वामी आदि सब 
पात्रं चाहे अपने आप में आज की कुछ परिचित व्यक्तियों 
की अनूगूंजे' पैदा करते हों, उस कहानी के संदर्भ में 
बिल्कुल विश्वसगौय ही नहीं, अनावश्यक भी लगते हैं । 
इसमें बाघा का सत्ताविरोधी होना, या स्वामी का दोंगी 
होना बिल्कुल बैमानी है और इसलिए कथ्य को हत्का 
करता है । 
ऐसा लगता है कि नाटक उस बिंदु पर समाप्त हो 
जाना चाहिए जहाँ उमादे राजा के पास वापिस आने से 
मना कर देती है, और भारमली राजा को छोड़कर बाघा 
के साथ चली जाती है । इतने से स्वी का विरोध जाहिर 
हो जाता, शोषण का मुख्य सवाल इसके पहले ही काफी 
प्रभावी ढंग से उठाया ही जा चुका है । हाँ, सत्रों की 
बेबसी और उस पर ज-बरन अत्याचार का संदेश शायद 
नाटककार न दे पाता । पर वह जिस तरह से अब संप्रेषित 
हुआ है वह भी कोई खास प्रभाव नहीं डालता, बल्कि 
मूल कथ्य को और हस्का ही करता है । 
रूपबन्ध के स्तर पर नाटककार कथ्य को काफी 
सघन और बहुस्तरीय नहीं बना पाया है । लोक शैली पर 
आधारित होने के कारण शायद मनोवैज्ञानिक जटिलता 
लाना तो कठिन ही होता, पर और अधिक रंगमंचीयता 
'धिएहिकैलिटी' और रोचकता लाना तो सम्भव था ही । 
लोक नाट्य-." क्योंकि अधिकतर वर्णनात्मक होते हैं, 
इसलिए उनमें मंच पर प्रस्तुत स्थितियाँ नाटकीय उतनी 
नहीं होतीं जितनी कि व्यश्चियापरक । पर परिस्थिति की 
नाटकीयता की कमी को बहुत प्रभावी संगीत, रीतिबद्धता 
तथा रंगमंचीय प्रस्तुति से बखूबी पूरा किया जाता है । 
यहीं कारण है लोक शैली में संगीत का इतना महत्वपूर्ण 
स्थान है और उसका विविधतापूर्ण तथा प्रभावी होना 
बहुत आवश्यक है । इस नाटक में शायद शहरी कलाकारों 
को ध्यान में रखकर, नाटककार ने संगीत को बहुत महत्व 
नहीं दिया है । जहाँ है भी वहाँ बहुत एकरस है, बहुत 
विविधता नहीं है । 
संगीत पक्ष कमजोर होने पर नाटक के चरित्रों और 
स्थितियों में नाटकीयता की अपेक्षा की जाती है, पर यहाँ 
चरित्र भी आंतरिक या बाहरी संकट के क्षणों से गुजरते 
नहीं दीखते, किसी उथल-पुथल के समय नहीं दीखते, 
उसकी प्रतिक्रिया रूप में दीखते हैं । नतीजा यह होता है 
की पाठक भी स्वयं उन परिस्थितियों से नहीं गुजरते 
जिनसे पात्र गुजरते हैं, इसलिए वे उतने- दूब नहीं पाते, 
उनके साथ तादात्म्य नहीं कर पाते । वे बस उन पात्रों से 
सुनते भर हैं कि वे क्या महसूस कर रहे हैं । पात्र इसी 
लिए अपने बहुआयामी रूप में प्रकट नहीं हो पाते, उनका 
नटरंगह४९ / ५७ 
