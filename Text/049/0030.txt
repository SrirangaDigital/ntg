कैसे बनाये रखा जा सकता है है बात ये होनी चाहिये कि 
निर्देशकों को हिंदी में लिखे हर नाटक को छानने की 
कोशिश करनी चाहिये । उनकी इस दलील में सार हो 
सकता हैकि इतने सारे नाटकों में कुछ ही नाटक मंचन के 
लायक पाये जा सकते हैं । फिर नाटकों में सुधार की ज़रु- 
रत हमेशा बनी रहती है । अनुभवी नाटककार भी अपने 
नाटकों में जरूरी बदल करता रहता है । ऊपर दिया गया 
शांतता, कोर्ट चालू आहे का उदाहरण या पैतीस-चालीस 
मंचन के बाद नाटकों का प्रकाशन -ये लगातार परिवर्तन 
की संभावनाओं को ही दिखाते हैं । जहाँ अनुवाद से हिंदी 
रंगमंच समृद्ध होगा, वहीं मूल लेखन को बढावा देने से 
नाटक विधा का ही विकास होगा । अगर रंगकर्मी यह 
नहीं कर सकते तो किस अधिकार से कह सकते हैं कि 
हिंदी में नाटक नहीं लिखे जाते ? आखिर इस द्गस्थति के 
लिए कुछ हद तक वे भी जवाबदार ठहराये जा सकते हैं ! 
हिंदी में नाटक-लेखन को लेकर तुलना इसलिए भी 
की जाती है क्योंकि रंगकर्मियों के सामने मराठी, बंगला, 
अंग्रेजी आदि देशी-विदेशी भाषाओं का समृद्ध नाटक-जगत 
खुला दिखाई देता है । इस लिहाज से हिंदी नाटक-जगत 
बोना है । लेकिन आज हिंदी में जिन नाटकों का मंचन हो 
रहा है, वे तो अश्लीलता से भरे फूहड़ नाटक हैं, या ऊल- 
जलूल कामेडी । क्या इनकी तुलना में भी नये नाटक गये- 
बीते हैं ! मुद्दा यह है कि हिंदी में नाटक लिखे जा रहे हैं 
या नहीं ? किस स्तर के लिखे जा रहे हैं १ और इस समस्या 
पर नाटककार और रंगकर्मी संयुक्त रूप से विचार-विमर्श 
करना चाहेंगे या नहीं ? शायद आमने-सामने बैठकर ही 
किसी नतीजे पर पहुँचा जा सकता है । 
३ ० / नटरंग-४९ 
सही रंगकर्म की तलाश में 
सी ० भास्कर राव 
० 
गकर्म के संदर्भ में सबसे पहला सवाल यह उठता है 
कि कोई भी नाट्य संस्था, चाहे वह नयी हो या पुरानी, 
बडी हो या छोटी, वर्ष में कितनी प्रस्तुतियों को अपना 
आदर्श मानकर चले । इस संबंध में अधिक प्रस्तुतियों की 
तो कोई सीमा नहीं निर्धारित की जा सकती है, परंतु यह 
अपेक्षा अवश्य हो जाती है कि प्रत्येक नाट्य संस्था, एक 
वर्ष में कम-से-कम दो नये नाटक अवश्य प्रस्तुत करे । कोई 
संस्था यदि इस अपेक्षा को भी पूरा करने में सक्षम न हो 
तो एक नाट्य संस्था के रूप में उनका अस्तित्व अपने लिए 
संकटग्रस्त और हमारे लिए संदेहास्पद बन सकता है । 
प्रत्येक वर्ष संस्था के वार्षिकोत्सव के नाम पर दो-एक 
छोटे-बड़े नाटक प्रस्तुत कर देना कोई महत्व या अर्थ नहीं 
रखता । 
वर्ष में दो नयी नाटय-प्रस्तुतियों का अर्थ यह कदापि 
नहीं है कि उन नाटकों का एकाएक प्रदर्शन मात्र हो । 
एक नाटक के जितने अधिक प्रदर्शन होंगे, उसमें हर 
दृष्टि में उतना ही सुधार और निखार आता जायेगा । 
प्रत्येक नाटक के चार-पाँच प्रदर्शन तो लगभग अनिवार्य हो 
ही जाते हैं, तभी नाटक का कलात्मक सौंदर्य सहीं रूर में 
उभर पाता है । ये चार-पाँच प्रदर्शन भी, एक ही क्षेत्र में, 
एक ही प्रेक्षागृह में हों, तो उससे भी पूरी बात बनती नज़ र 
नहीं आती । एक ही नगर के विभिन्न स्थानों में, विभिन्न 
प्रकार के प्रेक्षावृहीं में, कई बार शैली एवं शिल्प बदलकर 
भी प्रस्तुत करने की आवश्यकता होती है, ताकी अंतत: 
प्रस्तुति सही और सार्थक बन सके । 
चूंकि बात प्रस्तुतियों को लेकर उठी है, एक सवाल 
यह भी पैदा होता है कि क्या बडे प्रेक्षागृहीं में, अधिसंख्य 
दर्शकों के बीच, अत्यंत भव्य और लचीली प्रस्तुतियाँ ही, 
एक आदर्श स्थिति है ? यह मानकर चलना रंगकर्म की 
दृष्टि से एक बडी भूल ही होगी । भूल ही नहीं, अंतत: 
वह किसी नाट्य संस्था केलिए एक घातक धारणा ही 
प्रमाणित होगी है बडे प्रेक्षावृहीं में, नाट्य-प्रस्तुतियों के 
संबंध में, जो सर्वाधिक जटिल समस्या उत्पन्न हो जाती है, 
वह है टिकट दर की । एक लचीली प्रस्तुति के लिए कम 
दर की टिकट की बात नहीं सोची जा सकती और यह 
