तंया प्रत्येक चरित्र के आचरण की तर्कसम्मत मनौ- 
वैज्ञानिक व्याख्या करने और मनचाहे अंत एवं उद्देश्य के 
लिए पात्रों-प्रसंगों को मनमाने ढंग से तोड़ने-मरोड़ने के 
कारण इस नाटक का समग्र प्रभाव एकाग्र और तीव्र-गहन 
नहीं रह पाया है । फिर भी, गिरीश कारनाड के ययाति 
और नंदकिशोर आचार्य के देहांतर जैसे विशुद्ध स्वी-पुरुष 
संबंधी" के नाटकों के मुकाबले यह नाटक, अपनी सीमाओं 
के बावजूद, व्यापक मानवीय प्रश्नों एवं सरोकारों से 
जूझने के कारण एक प्रासंगिक रचना बन गया है । 
फिरंगी लौट आए तथा इत्मा की आवाज के चर्चित 
नाटककार असगर वजाहत का नया नाटक वीरगति 
विजयदान देथा की राजस्थानी (लोक) कथा खोजी से 
प्रेरित है । इसी कहानी से प्रेरित होकर मृणाल पांडे ने 
जो राम रचि राखा नामक भिन्न आस्वाद और प्रभाव 
के नाटक की रचना की थी । वीरगति का जनवादी 
रचनाकार मूल कथा को वर्ग-समाज की विसंगतियों तथा 
उसके दमनचक्र को उदृघाटित करने के लिए इस्तेमाल 
करता है । यह नाटक सत्ताधारी वर्ग के घाघ चरित्र और 
उसके षडूयंत्र के साथ-साथ आज के युग और समाज में 
कुंजी को ही एकमात्र एवं वास्तविक शक्ति (सत्ता) के 
रूप में रेखांकित करता है । 
अनेक नाटकीय मोडों और अप्रत्याशित प्रसंगों के 
बावजूद नाटक का घटनाक्रम सहज-सरल है । साहूकार 
का भावुक, ईमानदार और कुछ नया कर गुजरने को 
आतुर नौजवान बेटा सुकुमार चोरी करता है । लेकिन 
उसे रंगे हाथों' पकड़नेवाले और गाँव के सारे लोग उसे 
चीर मानने से इंकार कर देते हैं हे उनके अनुसार चोरी 
केवल गरीब करते हैं । धनवान भला चोरी क्यों करेगा ? 
बेटे द्वारा चोरी करने का प्रत्यक्ष प्रमाण देने पर साहूकार 
चोरी गए माल की दुगनी कीमत दे देता है । अत: चोरी 
करके सुकुमार ने लोगों का हित साधन ही किया है है वह 
दानी और कृपालु" बन जाता है । 
इसी प्रकार सुकुमार का डाके डालना भी अंतत: 
परोपकार सिध्द होता है । सुकुमार जब पैसे के सामने 
नियम, कानून, परम्परा, मर्यादा इत्यादि सभी को 
घुटने टेकते देखता है, तो हारकर सबसे बडी शक्ति राजा 
(राजसत्ता) से टकराने का फैसला करता है । साहूकार 
का बेटा भरे दरबार राजा को गालियाँ देता है, जूता 
मारता हैऔर उसकी पगडी उतारकर फेंक देता है । 
मूल कहानी के मुताबिक 'महज इत्तिफाक' से सुकुमार 
को हरकतों के कारण राजा के जोबन पर आया संकट 
(साँप) टल जाता है और राजा साहूकार के बेटे को 
अपनी बेटी और राज्य देकर सम्मानित करता है । 
परंतु बीरगति का रचनाकार 'महज़ इत्तिफाक' 
वाली बात को स्वीकार नहीं करता और धन द्वारा 
राजसत्ता तक की खरीद को ताकिंक एवं स्वाभाविक 
मानता है । इसके पहले प्रस्तुतीकरण के निर्देशक कमल 
वशिष्ट के अनुसार, सत्ता पु"जीवादी भ्रष्ट व्यवस्था के 
जूते भी प्रेम से खाती रहती है और उसे ही पुरस्कृत 
करती रहती है । यह आम आदमी और उसकी आदमियत 
की 'वीरगति' है । 
तेरह दृश्यों में अनवरत चलता नाटक का कार्य- 
व्यापार अपने दामन में कौतूहल और नाटकीयता के भर- 
पूर तत्व समेटे हुए है । संरचना में लोक शैली की-सी 
सरलता और लचक है । भाषा में उर्दू शब्दों की बहुलता 
और संवादों में तुकबंदी, शेरो-शायरी, पुनरावृति, संगीत- 
नृत्य और अतिरंजनापूर्ण भावाभिव्यक्ति जैसी विशेषताएँ 
इसे पारसी रंग-शैली के निकट ले जाती हैं । वीरगति 
एक दिलचस्प और सार्थक नाट्यल्लेख है । परंतु यथार्थवाद 
से आकांत समकालीन हिंदी रंगमंच पर इसके ज्यादा 
खेले जाने की उम्मीद कम ही है । 
अग्निखंड जैसे समकालीन जीवन-परिवेश की 
समस्याओं और विसंगतियों को उजागर करते कथ्य, 
वीरगति जैसे जनवादी नजरिए और बादल सरकार के 
बहुचर्चित नाटक एवम् इंद्रजित के एक बिन्दु पर आ 
मिलने से शिवमूरत सिंह के नाटक पूर्वार्द्ध की रचना 
होती है । इसकी रचना संभवत: जनवरी, १ ९७४ में हुई 
थी मौत किश्तों में शीर्षक से । आपात-काल में इसका 
नाम पूर्वार्द्ध हुआ, जिसे अक्तूबर, १ ९७७ में वाराणसी 
की संस्था प्रयास ने राष्ट्र" नाट्य विद्यालय के स्नातक 
एवं चर्चित रंगकर्मी देवेन्द्र राज 'अंकुर' के निर्देशन में 
पहली बार अभिमंचित किया । इसका पुस्तककार प्रकाशन 
१ ९ ८ ६ में हुआ । 
यह नाट क, संपूर्ण मानव जाति की विकास-यात्रा के 
विराट परिदृश्य में, एक निम्न मध्यवर्गीय चरित्र परिवार 
की संक्षिप्त संघर्ष-गाथा (कालेज, घर, कार्यालय) को 
प्रतीकात्मक-सा रूप देकर अपने आज और समाज की 
आर्थिक, सामाजिक, राजनैतिक और सांस्कृतिक विसंगतियों 
तथा व्यवस्था द्वारा किश्तों में की जा रही आम आदमी 
की हत्या के मायावी षडूयंत्र को रोचक नाटकीयता के 
नटरंग-४९ / ५ १ 
