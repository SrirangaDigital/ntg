आशीर्वाद ने इसकी प्रस्तुति एक सीधे-साधे 
यर्थाथपरक रंगमंच पर की । इस मंच के लगभग 
दो तिहाई हिस्से में कौरव सभा का द्वि-धरातलीय 
दृश्य दिखाया गया था और एक तिहाई को जंगल 
के रूप में प्रस्तुत किया गया था है सामने की पाँच 
फूट चौडी जगह का वनपथ के रूप में प्रयोग किया 
गया । इस दृश्यबन्ध के कारण जहाँ एक ओर 
प्रस्तुति प्रभावशाली हो सकी, वहीं दर्शकों की 
कल्पना पर बोझ भी कम पड़ा । बेगुसराय-जैसी 
छोटी जगह में दर्शकों से बहुत अधिक क१त्पनाशील 
होने की आशा भी नहीं की जा सकती । कुछ व्यय- 
हारिक कठिनाइयों के कारण अंतराल और प्रभु की 
मृत्यु के दृश्य हटा दिये गये थे है इस कारण नाटक 
में आशा का जो क्रिलमिल संकेत था, वह तो लुप्त 
हो गया, पर उसकी मूल संवेदना क्षरित नहीं हुई । 
इस नाटक में सबसे अधिक कठिनाई इसके 
संवादों को लेकर है । मुक्त छेद गद्य होकर भी 
मूलत: छेद ही है । इसके पाठ में अर्थ पर बल तो 
अपेक्षित है ही, पर लय की उपेक्षा भी नहीं होनी 
चाहिये । साथ ही, इसमें स्वरों का ऐसा आरोह-- 
अवरोह आवश्यक है, जिससे ऊपर से एक-जैसे लगने 
वाले वाकयों का सूक्ष्य आर्थिक अन्तर स्पष्ट किया 
जा सके 1 इस दृष्टि से मंचन को सफल माना 
जायेगा कि नाटक के केवल महत्त्वपूर्ण पात्रों ने ही 
नहीं सामान्य पात्रों ने भी भाषा की व्यंजकता, अर्थ- 
सौष्ठव और स्वरों के आरोह-अवरोह का उचित 
ध्यान रखा । 
इस नाटक का सबसे प्राणवान पात्र अश्वत्थामा 
है, जिसे बडे प्रभावशाली हंग से बडी स्वाभाविकता 
और सजीवता से उमेश आदित्य ने साकार किया 1 
उमेश द्वारा अश्वत्थामा के द्वन्द्र, उसकी कटुता और 
प्रतिहिंसा की प्रस्तुति ने दर्शकों को हिला दिया । 
नाटक का दूसरा उभरकर आनेवाला चरित्र वृध्द 
याचक का था, जिसे अनिल कुमार ने बडी सहजता 
से मंच पर उतारा । यों कथावस्तु, की दृष्टि से वृद्ध 
याचक कोई महत्वपूर्ण पात्र नहीं है फिर भी उसकी 
भूमिका को जीवन्त और प्रभावशाली बना देना, 
अभिनेता की सफलता मानी जायेगी । अन्य पात्रों 
में धुतराष्ट्र के मोह, विदुर की नीतिमत्ता, संजय 
की तटस्थता, गांधारी की तीव्र वेदना ने दर्शकों की 
बार-बार गहराई से छुआ । इसके लिए देव कुमार 
देव, राम विनय सिंह, रानी सिंह और अर्जुन कुमार 
की सराहना की जानी चाहिये । युयुत्सु अपनी 
पौराणिक पहचान के अतिरिक्त आधुनिक द्विधाग्रस्त 
मनुष्य का भी प्रतीक है । कुमार संजय ने युयुत्सु 
के दोनों पलों को उभारा । और तो और, बूढे 
प्रहरी (कुमार अरुण, मधु कुमार) और गूँगे 
सैनिक (पंकज वत्स) ने भी अपनी भूमिकाओं में 
जान डाल दी । गान्धारी की भूमिका को रानी सिंह 
ने कुशलता से संभाला, विशेष रूप से गा-न्यारी के 
शाप और कृष्ण के उत्तर के बाद उसकी आत्-मपीडा 
की अभिव्यक्ति अत्यंत मार्मिक थी । किन्तु रानी 
सिंह का स्वर गा-न्यारी की प्रोढ़ता को आत्मसात 
नहीं कर सका । 
नाटक का मंगलाचरण सुदामा गोस्वामी 
के नृत्य से हुआ । फिर पांडव शिविर के रक्षक के 
रूप में वे शिव की भूमिका में दीखे । इससे मंचन 
को अतिरिक्त आर्कषण प्राप्त हुआ है कथागायन 
का दायित्व सुपरिचित गायक बलराम कुमार, 
सुरेश मेहता और मंजु पाठक ने निभाया । 
पर कथागायन में संगीत तत्व कुछ अधिक मुखर 
हो उठा । यदि इसमें बल गायन पर न होकर कथा . 
पर होता, तो नाटक के साथ उसकी संगति अधिक 
बैठती । कथागायन इस नाटक में वस्तु" संगठन का 
एक आवश्यक तत्व है । वह मात्र अलंकरण या दृश्य- 
परिवर्तन का संकेनक नहीं । इसलिए उसकरें स्वर 
नाटक की मूल संवेदना से अन्तित होना चाहिए । 
अनिल स्वामी की प्रकाश व्यवस्था ने भी नाटक की 
सफलता में बिशेष योग दिया 1 इस प्रकाश-व्य- 
वस्था ने पट-मनिवर्तन आगे बढ़कर नाटक के संघर्ष 
को भी सजीव बनाने में सहायता दी । वेशभूषा 
(उमेश आदित्य) को और प्रतीकात्मक बनना चाहिये 
था । ध्वनि-प्रभाग(सुरेश मेहता) ने अंधा युग को 
काफी सघनता प्रदान की, विशेषकर अश्वत्थामा को 
वाण लगने और उसके ब्रह्मास्त्र छोड़ने के समय 
प्रकाश और ध्वनि-प्रभाव के अदभुत संयोजन ने 
दर्शको. को स्तब्ध कर दिया । मंच पर अणुयुद्ध की 
विभीषिका उभरकर सामने आ गयी । 
नटरई-५जा७७ 
