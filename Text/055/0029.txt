इस तरह की अन्दरूनी प्रकृति ही नाटक को अन्य विधाओं से अलगाती है और अध्येता को नाट्य:- 
नुभूति तक ले जाती है । लेकिन दृश्यत्व से उपलब्ध इन अनुभव सत्यों से वंचित रहते हुये उसकी झझटों 
में न पड़कर, रंगकर्म की बुनावट और प्रयोगधर्मिता को न समझने सै, सारे अध्ययन को सरलीकृत कर 
दिया गया 1 और इतना ही नहीं, इन सबका उपयोग उलटे नाटक की सीमाओं को बताने के लिये किया 
जाने लगा । मसलन बिना इस दृष्टि से सोचे-समझे समीक्षकों ने लंबे संवादों को नाटक का दोष बता 
दिया । अध्यापकों ने क्लास में बता दिया और विद्यार्थियों ने जहाँ भी थोडा लम्बा वक्तव्य देखा, उसे 
बूटियों के खाने में पृष्ट संख्या सहित नोट कर लिया है बस, बन गयी अध्ययन की रूढि और रूढ़ हो गया 
अध्ययन है यदि प्रयोगिक दृष्टि से दृश्य और भाव की जरूरत के साथ लेखकीय मच कल्पना व मंचगत 
निर्देश के परिप्रेक्ष्य में इसे आँका जाता तो आषाढ़ का एक दिन के अन्त के लंबे संवाद को कुशल नाटय- 
कर्म माना जाता । इस ज्ञानानुभव के अभाव में चरित्रों तक को समझने की गलतियाँ हुई और "कालिदास 
(अषाढ़ का एक दिन ) के चरित्र को ही ऐतिहासिक पात्र के रूप में औपन्यासिक अध्ययन की मानिन्द 
कटु आलोचनाओं का शिकार होना पडा । फलता राकेश को नाट्यधर्मिता के सन्दर्भ में इसकी बावत एक 
लंबा विवेचन प्रस्तुत करना पडा 1 
इसी तरह १ल्लेशर्वक की असम्भाठयता और एक ही समय में एक मात्र की उम्र आदि के लंबे 
अन्तराल की अभिव्यक्ति को भी अवांछित खाने में डाल दिया गया । लेकिन आज प्रकाश-व्यवस्था, त्वरित 
वेश परिवर्तन और सुयोग्य अभिनय-प्रतिभा से यह सब कुछ संभव हो सका है । इस विकास और गति- 
शीलता के लिए अध्येता को प्रस्तुति माध्यमों से जुड़कर रहना होगा । राकेश जुड़े थे, जिसकी उपादेयता 
प्रत्यक्ष है । इसीलिये वे अपनी भाषा को नाटूयोपयुक्त नहीं, नाट्यमय बना सके है इसके लिए उन्हें शब्द- 
चयन वाक्यविन्यास आदि से बनते स्वरूप को बदलने की जरूरत नहीं पडी । संस्कृतनिष्ठ और बोल-चाल 
दोनों ही रूपों में उन्होंने ऐसा कर दिखाया । इसका राज भाषा की गतिशीलता मात्र नहीं है, जिसकी अब 
तक घोषणायें नाट्यभाषा के लिए की जाती हैं । वह मात्र प्रवाहमयता भी नहीं है, वह है ऐसी बोलती, 
हरकत भरी भाषा जिसे मन में पढ़ते हुए भी भौहें चढ़ आती हैं, आँखे, नाच उठती हैं, हाथ हवा में लहरा 
उठता है और होंठ फड़क उठते हैं-विलौम क्या है एक असफल कालिदास वाला पूरा वाक्य पढ़ते हुये 
यदि हाथ और ललाट में हरकत न हो गयी, तो वह पाठक नाट्य अध्येता नहीं हो सकता । 
इसलिये नाद-य-अध्यन-प्रणाली की सबसे पहली शर्त हो कि अध्येता नाटक पढ़ने के लिए तैयार 
हो । उसे आता भले न हो, भाता हो नाटक । वैसे उक्त संवाद में ख्याल आया कि कैसे पीछे कहीं मयी टक- 
राहट वाली बात एक वाक्य में प्रकट हो गयी है । यही नाटक का मूलमन्त्र है । "कष्ट्रश्वस्ट' में 'हारमनी' 
और "हारमनी' का कस्ट्ररस्ट । लेकिन यहाँ सिर्फ श्रव्यता का माहौल है, इसके लिए दृश्यता की संकल्पना 
होनी चाहिये । 
हमारे यहाँ रसानुभूति (जिसे ऊपर नादयानुभूति कहा गया है) का सारा चिंतन दृश्य रूप को 
ध्यान में रखकर किया गया और पश्चिम की पृथकूकरण का सिद्धान्त भी इसी पर आवृत है । एक दृश्य- 
योजना देखकर ही उससे पृथक की कल्पना की जा सकती है पहले तो नाटक छपते भी नहीं थे, पर जन- 
जन तक पहुँच जाते थे । मूक नाट्य व कठपुतली आदि नाट्य रूपों के आलेख कहाँ होते हैं ? लेकिन अब 
पुस्तक रूप में नाटक पुस्तकालय की शोभा बढा रहे हैं या समीक्षकों के बुद्धिविलास के साधन बने हैं । सौ 
में से दस नाटक शायद संचित होते हों [ कई कारणों से पाट्य नाटकों का लिखा जाना इस विधा को 
उसके मूल स्वरूप से दूर ले गया है, पर इसे नाटक के विकास के रूप में आत्मसात कर लिया गया हैं । 
मूल्याकन के दो प्रारूप बन गये मंचन की दृष्टि से और आलेख की दृष्टि से । इसी आधार पर नाटक 
और थियेटर के अलग-अलग टर्म और पहचान तय हुई । 
नटरं ग- ५ जा २ ९ 
