गयी है । हमारी इन्हछा यी कि यह पूरी तरह से वह आलेख हो जो प्रदर्शन के लिये मूक- 
रिमल तौर पर तैयार किया जाता है है कारंत से हमें उनकी प्रस्तुतिवाली प्रतिलिपि मिल 
भी गयी, पर उसे पढ़ने पर पता चला की उसमें बहुत-सी बातें सिर्फ इशारे के तौर पर 
लिखी हुई हैं । ऐसी भी बहुत-सी बातें थीं जो मंच पर हुई पर जिनका कोई जिक्र आलेख 
में नहीं था । यदि वह आलेख सचमुच मुकम्मिल होता तो शायद प्रस्तुति का अधिक संपूर्ण 
रूप उन पाठकों के आगे भी उजागर होता जो प्रदर्शन को देख नहीं सके हैं । इस दृष्टि से 
यह आलेख उतना संतोषजनक नहीं है जितना हम चाहते थे । 
उल्लेख का यह लगातार बदलता हुआ रूप इस बात को रेखांकित करता है कि 
प्रसाद के नाटकों के कुशल संपादन की बडी जरूरत है । उतनी ही बडी जरूरत है एक ऐसे 
दृश्य-विधान की अभिकल्पना की, जो प्रसाद के बहु-स्तरीय कार्य-ठ-यापार को प्रभावशाली 
ढंग से रूपायित कर सके, और जीवन का जैसा बहुमुखी महाकाव्यमत्मक रूप प्रसाद ने शब्द- 
बद्ध करने की कोशिश की हैं, वह अपनी पूरी शक्ति और व्यंजना के साथ मूर्त हो सके- । 
प्रसाद के कूछ अध्येता यह कहते रहे हैं कि प्रसाद के नाटकों के संपादन की अनिवार्य 
आवश्यकता प्रकारांतर से उन्हें अभिनय के अनुपयुक्त ही सिध्द करती है 1 मेरे विचार में 
यह तर्क-पद्धति भ्रामक है । प्रसाद के नाटक जिस तरह के रंगमंच की परिकल्पना करके 
लिखे गये थे, वैसा उनके जमाने में तो सुलभ नहीं था, और आज उसके बारे में रवैया ही 
बदल गया है । मगर उनकी रचना में एक ऐसी प्राग-शक्ति- और जीवन-दृष्टि है जो आज 
रंगमंच पर उपलब्ध पद्धतियों, व्यायवहारों और साधनों के अनुरूप, उनके नाटकों का संपादित 
आलेख तैयार करके, दर्शकों तक पहुँचाई जा सकती है और पहुँचाई जाने के योग्य है । 
आलेख के अलावा इस अंक में प्रसाद और स्कन्दगुप्त के बारे में कुछ ऐसी नये ढंग 
की सामग्री भी है जैसी हमारे देश में शायद ही कभी प्रकाशित हुई हो । इनमें से एक है इस 
प्रस्तुति के निर्देशक श्री ब ० व ० कारंत की निजी डायरी की कुछ टीमें, जो उन्होंने नाटक 
को तैयार करने की प्रक्रिया में अपनी याददाश्त और सोच-विचार के लिए लिखी थीं । 
कारंत जी मुख्यत: स्वत:स्कूर्त ढंग से काम करनेवाले निर्देशक हैं । अपनी प्रस्तुति के लिए 
कागजी तैयारी वह बहुत कम करते हैं । इसलिए उनकी यहाँ प्रकाशित टिप्पणियों में भी 
नाटक और प्रस्तुतीकरण के संबंध में उनके सोच-विचार के कुछ संक्षिप्त सूत्र ही मिलते हैं, 
पूरी रचना-प्रक्रिया का कोई विस्तृत अथवा सूक्ष्म व्य१रा नहीं मिलता । फिर भी इन टीपों 
से नाटक की चुनौती और उसको तैयार करने में जानेवाले अनेक प्रकार के प्रश्नों की बडी 
अंतरंग झलक मौजूद है । 
किसी हद तक सुसंबद्ध विचारों की जो कमी उनकी डायरी की टीपों में है, वह 
उनके साथ श्री विजय मोहन सिंह के साक्षात्कार में पूरी हो सकी है, यद्यपि वह भी जितनी 
विस्तृत होनी चाहिए थी, वह नहीं हुई । इस साक्षात्कार को और भी भरा-पूरा बनाने की 
कोशिश बाद में कई बार की गयी, मगर कई कारणों से उसमें भी खास सफलता नहीं मिली । 
इसके बावजूद, स्वर्देदगुप्त और प्रसाद तथा उनके परिप्रेक्ष्य में हिंदी रंगमंच के कुछ बुनियादी 
सवाल इन दोनों आलेखों में उभर आये हैं जो नये सोच-विचार के लिए प्रेरित कर सकते हैं । 
एक अन्य विशिष्ट प्रकार की सामग्री जो हम सौभाग्य से इस अंक में प्रस्तुत कर 
पा रहे हैं, वह है श्री सत्येन्द्र तनेजा द्वारा तैयार की गयी प्रदर्शन के पूर्वाभ्यास की डायरी । 
तनेजा जी दिरुली विश्वविद्यालय के एक कालेज में प्राध्यापक हैं, और यह प्रसाद के नाटकों 
और सामान्यत: रंगमंच में उनकी गहरी दिलचस्पी का ही सूचक है कि भोपाल में मध्यप्रदेश 
रंगमंडल द्वारा काकी के निर्देशन में रकंदगुप्त की तैयारी का समाचार पाकर वह इतने 
उत्साहित हुए कि अपने काम से अवकाश लेकर लगभग दस दिन के लिए भोपाल जा पहुँचे, 
४ / नटरंग-४४ 
