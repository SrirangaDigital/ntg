भारतीय रंगमंच का नया संदर्भ : शैली की खोज 
यह है कि उनके इन प्रयत्नों से कलात्मक कार्य को 
और उसकी पद्धतियों और मूल्यों को गहरी क्षति 
पहुँची । ऐसा सभी कला क्षेत्रों में हुआ-संगीत, 
नृत्य, चित्रकला और रंगमंच के क्षेत्र में । लेकिन 
जिन लोगों ने यह सवाल रचनात्मक स्तर पर और 
एक कलाकार की आस्था के साथ उठाया था, 
उनके प्रयत्न आज कलात्मक उपलब्धि के रूप में 
देखे जा सकते हैं, सभी कलाओं में, विशेषकर आज 
के रंगमंच में । 
स्वतंत्रता के पश्चात देश में व्यायापक रूप से 
सांस्कृतिक और कलात्मक पुनरुत्थान और नव- 
जागरण की जो लहर आयी उसने रंगमंच को भी 
प्रभावित किया । भारतीय रंगमंच ने पिछले दो 
दशकों में बहुत लंबी यात्रा तय कर ली है । आज 
का रंगमंच क्रियाकलाप का विस्तार और विविधता, 
कलात्मक उपलरि७धयाँ और नया, प्रयोगात्मक कार्य 
और नयी दिशाओं की खोज-सभी दृष्टियों से 
अभूतपूर्व है । इन दो दशकों की अवधि में, विशेष- 
कर पिछले एक दशक में, (जागरूक रंगकर्मियों ने 
बारंबार यह सवाल उठाया कि भारतीय रंगमंच 
को अपने व्यक्तित्व की खोज करनी होगी और उसे 
नाटय लेखन और प्रदर्शन के ऐसे विशिष्ट रूपों 
और शैलियों का विकास करना होगा, जिनमें नाटक 
की पुरानी परंपराओं के सारवान तत्वों, कला 
मूल्यों और व्यवहारों को रंगमंच के क्षेत्र में किये 
जाने वाले रचनात्मक कार्य के साथ जोडा जा सके । 
यह प्रश्न उठाया जाना स्वाभाविक और शायद 
किसी हद तक अनिवार्य भी था क्योंकि सदा ही 
सभी देशों में सांस्कृतिक पुनरुत्थान और नव- 
जागरण के काल खंडों में यह सवाल उठाया जाता 
है । सृजनात्मक कलाकार अतीत के कलात्मक दाय 
और परंपराओं को ऐसे नव-जागरण काल में नयी 
दृष्टियों से देखते हैं और उनके साथ नये संबंधो में 
जुड़कर उनमें जो कुछ भी सारवान होता है उसे 
समसामयिक रचना कार्य का अंग बना लेते हैं । 
इसी पद्धति से कलाओं में परंपरा नया संस्कार 
और नया जाम लेती है, और नये भाव-बोध से 
जुड़कर नवीन का' ही अंग बन जाती है । 
रंगमंच के क्षेत्र में परंपरा का प्रश्न कई दृष्टियों 
से और भी अधिक महत्वपूर्ण और अनिवार्य हो 
जाता है क्योंकि हमारे देश में मध्ययुगीन शताब्दियों 
के व्यवधान और परंपरा के खंडित होने पर भी 
रंगमंच का इतिहास दो हजार वर्षों से अधिक का 
है । एक ओर तो हमारा विकसित संस्कृत नाटक 
साहित्य और उसका अत्यंत समृद्ध नाटय-लक्षण 
साहित्य है; दूसरी ओर लोक नाटकों की सजीव 
परंपरा है, और देश के विभिन्न भाषा-क्षेत्रों में 
आज भी उसकी अनेक शैलियाँ और रूप प्रचलित 
हैं । अनेक ऐतिहासिक कारणों से हमारा आधुनिक 
रंगमंच, जिसका इतिहास सौ वर्षों से कुछ ही अधिक 
है, इस पारंपरिक रंगमंच से बिलकुल कट गया 
और उसका जन्म और विकास सीधे पश्चिमी 
नाटक साहित्य और रगमंच परंपराओं के प्रभाव 
से हुआ । इसके विपरो त संगीत और नृत्य के 
क्षेत्र में अग्रेज भी हम अपने पारंपरिक दाय से पूरी 
तरह से जूड़े हुए हैं है 
संस्कृत नाटय परंपरा का कोई सक्रिय रूप न 
रहने के कारण यह स्वाभाविक ही था कि हमारी 
यह खोज विशेषकर पारंपरिक लोकमंच के क्षेत्र से 
आरंभ हुई, क्योंकि लोक रंगमंच परंपरा भी कई 
रूपों से और कई स्तरों पर संस्कृत नाटय परंपरा 
का ही और उसी के तत्वों और मूल्यों का वहन 
करती है । यद्यपि यह बात भी सच है कि पिछले 
१ ०- १ ५ वर्षों में संस्कृत नाटक के पुनरुत्थान और 
उनके प्रदर्शन की शैली के निर्माण के प्रयत्न भी 
हुए । कलकत्ते, बंबई और मद्रास में आज कुछ 
नाटय संस्थाएँ संगठित और नियमित रूप से 
संस्कृत नाटकों का प्रदर्शन कर रहीं हैं । इसके 
साथ-साथ संस्कृत नाटकों के अनुवादों के महत्त्वपूर्ण 
प्रदर्शन भी इस बीच हुए और जो भी संस्कृत 
परंपरा का जीवित अंश है उससे भी हमारा परि- 
चय हुआ । मैं यहाँ केरल के कूटिअट्टम नाटक और 
कृवाट्टम नृत्य-नाटक की ओर संकेत कर रहा हूँ है 
जब तीन-चार वर्ष पूर्व केरल के कूटिअट्टम दल के 
