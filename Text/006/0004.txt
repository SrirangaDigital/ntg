सज्जा दोनों में फर्क पडेगा । पर चूकि हमारे सामने विकल्प बिल्कुल 
न निकालने, अथवा कुछ हलके रूप में निकालने के बीच था, हमने यही 
रास्ता चुना । फिर भी हमें विश्वास है कि पत्रिका भारतीय और हिंदी 
रंगमंच के तात्कालिक और महत्त्वपूर्ण प्रश्नों पर सार्थक सामग्री की दृष्टि से 
पहले से कम उपादेय न होगी । इसी भरोसे पर हमें यह आशा भी है 
कि इस परिवर्तन के बावजूद नटरंग को देश के हर नाच्यप्रेमी का 
सक्रिय सहयोग पहले से भी अधिक ही प्राप्त होगा और देशके नाटय 
आंदोलन के मौजूदा कठिन दौर में नटरंग अपनी भूमिका यथासाध्य 
निभा सकेगा । हमारा आप सबसे अनुरोध है कि नटरंग को जीवित 
रखने के लिए आप भी कुछ प्रयत्न अवश्य करें, और उसके 
अधिकाधिक ग्राहक बनायें । जिन पुराने ग्राहकों का चंदा अभी बाकी 
हैं उन्हें अंक यथावत मिलते रहेंगे । 
आप संभवत: जानते ही हैं कि हिंदी नाट्य जगत में इस वर्ष 
शतवार्षिकी समारोह मनाया ३ जा रहा है । ३ अप्रैल ( ८ ६ ८ को 
भारतेंदु हरिदचंद्र के सहयोगी में ० शीतला प्रसाद त्रिपाठी का नाटक 
जानकी मंगल काशी में अभिनीत हुआ जो हिंदी का पहला नाटक 
प्रदर्शन माना जाता है । इस नाटक में स्वयं भारतेंदु ने भी अभिनय 
किया था 1 और अपने 'नाटक' शीर्षक निबंध में उन्होंने इस प्रदर्शन को 
ही आधुनिक युग का पहला हिंदी नाटक कहा है । इस प्रश्न पर 
पिछले दिनों कई पत्नि-पत्रिकाओं में कुछ मतभेद और विवाद भी दीख 
पडा है । कुछ लोग १८५३ में विष्णुदास भावे की मंडली द्वारा बंबई 
में प्रदर्शित राजा गोपीचंद को पहला हिंदी नाटक मानते हैं ; एक अन्य 
सज्जन ने १ ८३ ५ में नेपाल में कृष्ण चरियोपाख्यान के प्रदर्शन को 
पहला हिंदी नाटक बताया है । हमें कोई आश्चर्य न होगा यदि इससे 
भी पहले के किसी नाटय प्रदर्शन का पता किसी शोध द्वारा चले और 
हिंदी रंगमंच की उम्र कुछ और बढ़ जाये । यों भी हिंदी रंगमंच के 
प्रारंभ की यह धारणा किसी हद तक खडी बोली और पश्चिमी 
शैली से प्रभावित नाटकों से ही संबद्ध है । पर वास्तव में हिंदी का 
रंगमंच तो और भी अधिक पुराना है । यदि हम ब्रजभाषा के काव्य 
को हिंदी साहित्य के इतिहास के अंतर्गत रख सकते हैं, तो कोई कारण 
नहीं कि ब्रजभाषा के रंगमंच को हिंदी रंगमंच का अंग न मानें, चाहे 
वह रंगकार्य आधुनिक रंगमंच से कितना ही भिन्न क्यों न हो । हिंदी- 
भाषी क्षेत्र के कई नाटय रूप …-रामलीला, रासलीला, भगत, नौटंकी, 
ख्याल आदि---न्मध्यकालीन नव परंपरा के महत्त्वपूर्ण अंग हैं और 
कई स्तरों पर आज भी जीवंत हैं । कु हम मानते हैं कि अपने रंगमंच के 
इतिहास को उन्नीसवीं शताब्दी से प्रारंभ करना उसी अंग्रेजियत की 
