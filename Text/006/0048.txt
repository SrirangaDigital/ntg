उपज के लिए भी अवसर रहे, जिससे प्रदर्शन की 
स्वत: रुफुर्त्तता नष्ट न हो, जो इस नाट्य रूप की 
एक बडी मोहक विशेषता है । इसमें मैंने भवई 
नाटकों की अंतर्निहित रसानुगानिता का सहारा 
लिया, भले ही भवई के विकास की विशेष 
परिस्थितियों के कारण वह कितनी ही घु'धली क्यों 
न पड़ गयी हो । रासक, विलासिंक, भाणिका आदि 
प्राचीन उपरूपकों की परंपरा से भवई का बडा 
गहरा संबंध है; और प्रहसन, भाण, बीबी, जैसे-, 
एकाकी रूपकों के भी कुछ तत्त्व उसके रूप में 
अवशिष्ट जान पड़ते हैं । प्राचीन भारत में प्रदर्शन- 
मूलक कलाओं कें जितने भी रूप विकसित हुए वे 
सब रसानुगामी थे, चाहे वे शास्त्रसम्मत रूपक 
हों, चाहे लोकपरक उपरूपक । ग्यारहवीं शताब्दी 
के आसपास ऐतिहासिक कारणों से शास्वीय परंपरा 
तो विच्छिन्न हो गयी, पर लगता है कि लोक नाटय 
परंपरा का इतना विघटन नहीं हुआ । रूपकों की 
तुलना में उपरूपकों में रस-संयोजन वैसे ही अधिक 
सरल था; अई में वह और भी शिथिल हो गया, 
क्योंकि उसमें भूल विषयवस्तु गंभीर होने पर भी 
प्रधानता हास्य रस की रहती है, जैसे जसमा ओडन 
में है इस वेश में यदि सती की महिमा को प्रस्तुत 
करना है, जैसा कि पारंपरिक भवईये करते हैं, तो 
प्रधान रस करुण रहता चाहिए । और यदि श्रम के 
गौरव का भाव प्रस्तुत करना है, जैसा कि मेरे 
आलेख में है, तो प्रधान रस बीर होगा जो कर्म- 
वीरता को अभिव्यक्त कर सके । हास्य रस 
साधारणता बीर रस के प्रभाव को क्षीण करता 
है । किंतु हास्य रस की प्रधानता भवई की एक 
अनिवार्य विशेषता बन चुकी है और उसके किसी 
भी नव-संस्कार में इस बात का ध्यान रखना 
सर्वथा आवश्यक है । 
इस समस्या को हल करने के लिए मैंने यह 
किया कि यथा संभव, इस नाटय रूप की स्वस्थ 
स्वाभाविकता को नष्ट किये बिना, उछल-कूद पर 
पर आधारित हास्य को कम कर के विनोदपूर्ण 
चुदकियों और व्यंग पर अधिक बल दिया । मेरे 
४८ 
नटरंग 
नाटक में जसमा के विवाह के बाद विदूषक रंगला 
सीधा सहभागी और टिप्पणीकार बन जाता है । 
भवई में प्रधान और गौण रसों के बीच संबंध की 
अनिश्चितता के कारण प्राय: इन नाटकों का रूपबंध 
इतना बिखर जाता है कि प्रभाव की अन्दिति 
कठिन हो जाती है जो पूर्ण रसास्वादन के लिए 
आवश्यक है । संभवत: इस कारण भी शिक्षित 
सहृदय समुदाय इस नाटय रूप के प्रति इतने दिनों 
उदासीन बना. रहा । मुझे लगता है कि भवई के 
उत्कर्ष के दिनों में इस विषय में स्थिति सर्वथा 
भिन्न रही होगी । मैंने इस बात का प्रयास किया 
कि इसके लचीलेपन को रखते हुए उसके रूपबंध 
को अधिक ठोस बनाया जाय । इसके लिए मैंने 
परस्पर विसदृश मनस्थितियों को पास-पास रखकर 
घटनाओं को अधिक सुनिश्चित ढंग से फिर से 
क्रमबद्ध किया ताकि मेरी अभिप्रेत विषय-वस्तु 
स्पष्टता उभर कर सामने आ सके । इसी दृष्टि से 
मैंने इस कथा में सामान्यता समाविष्ट विभिन्न 
घटनाओं के संतुलन को भी बदला और प्राचीन 
अथोंपक्षेपकों की परंपरा के अनुसार नायक और 
रंगना का जोड़नेवाली युक्तियों के रूप में अधिक 
उपयोग किया । 
इस नाटक को उसकी समकालीन सार्थकता के 
लिए चुनने के कारण मैंने इसके कुछ चरित्रों को 
भी, उनकी पारंपरिक परिकल्पना को बहुत अधिक 
बदले बिना हो, नया अर्थ दिया । मेरे नाटक में 
इंद्र एक बुद्धिमान और संवेदनशील व्यक्ति है जो 
अपनी तीव्र महत्वाकांक्षा से प्रेरित होने पर भी, 
असुरक्षा की भावना से उत्पन्न अपने सत्ता-मोह 
की सीमा पहचानता है । कुछ पारंपरिक रूपांतरों 
में इंद्र के साथ काला देव और लाल देव भी रहते 
हैं । मैंने काला देव को काल देव ( समय का 
देवता) और जाल देव को रंग का देवता बनाया और 
इंद्र के नाला ऋषि से जाकर तप त्यागने का 
अनुरोध करने के पहले इन तीनों का एक परिचय, 
त्मक दृश्य भी जोड़ दिया । इस दृश्य से अंत के 
एक स्पष्टता प्रक्षिप्त दृश्य को निकालने में सहायता 
