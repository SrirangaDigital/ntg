नाटककार और रंगमंच 
प्रदर्शनों का स्वरूप अलग, मानो नाटककार की 
कल्पना के रंगमंच की खुले तौर पर उपेक्षा की 
गयी हो । 
हिंदी के ऐसे ही शीर्षस्थ नाटककारों को 
कुछ वर्ष पहले रंगमंच से यह शिकायत थी कि 
कुशल अभिनेता और निर्देशक के अभाव में उनके 
नाटक सफल रूप से या वांछित रूप से प्रदर्शित 
नहीं हो पा रहे हैं । और आज जबकी इनके नाटक 
कुशल निर्देशक और अभिनेताओं के हाथ पहुँचे 
हैं, तो इन नाटककारों को अपने मन-माफिक रंगमंच 
न होने का दु:ख है । 
यों तो नाटककार और निर्देशक का झगड़ा 
बहुत पुराना है । जिस देश का रंगमंच विकसित 
हो, वहाँ ऐसा झगड़ा स्वाभाविक भी लगता है । 
और हमारे नाटककार अपने इस मतभेद को झगडे 
की उसी पुरानी परंपरा से जोड़ना पसंद करते हैं । 
वे चेखोव का उदाहरण प्रस्तुत करते हैं, जो अपने 
नाटक का पहला प्रदर्शन देखकर, हाथों से सिर 
दबाये, थिएटर हाल से भाग निकला था । फिर 
उन्हें जयशंकर प्रसाद के कथन में भी अपने ही 
हृदय की ध्वनि सुनायी पड़ती है कि "रंगमंच के 
संबंध में यह भारी भ्रम है की नाटक रंगमंच के 
लिए 'लिखे जायें । प्रयत्न तो यह होना चाहिए 
कि नाटक के लिए रंगमंच हो, जो व्यायावहारिक 
है ।' इस प्रकार ये नाटककार इस मतभेद को 
सैद्धांतिक बाना पहिनाते हैं और कहने लगते हैं कि 
"नाटककार का रंगमंच' बनना चाहिए । 
किंतु यहाँ प्रश्न उठता है, आजिम नाटककार 
का यह रंगमंच होता क्या" है ? यों सुनने में यह 
'नाटककार का रंगमंच' मुहावरा ही गलत लगता 
है । और यह नाटककार का रंगमंच होता कहाँ 
है ? उसके अपने लिखे नाटक में ? उसकी कल्पना 
से उपजे कथानक में या उसकी नाटक की विषयवस्तु 
में ? फिर विषयवस्तु, विषयवस्तु से कथानक, कथानक 
से नाटक-य-इन तीनों में नाटककार का रंगमंच क्या एक 
प्रकार ही रहता है ? विषयवस्तु से नाटक तक पहुंचते- 
पहुँचते इस प्रक्रिया में नाटककार का रंगमंच क्या कभी 
परिवर्तित, मंस्कद्धरित, या खंडित-मंडित नहीं होता ? 
या स्वयं नाटककार ही अपने नाटक को यदि 
प्रस्तुत करना चाहे, तो क्या वह विश्वास के साथ 
कह सकता है कि मैंने अपना रंगमंच पा लिया ? 
यों तो ऐसे सव्यसाची कलाकार राजधानी में बडी 
संख्या में मिलेंगे जो नाटक लिखते भी हैं, फिर 
अपने लिखे नाटक का निर्देशन भी करते हैं । और 
यह गलत भी नहीं है । क्योंकि शेक्सपियर, इब्सन, - 
बेखट, हैरोल्कि पिंटर की गिनती ऐसे ही सव्यसा- 
चियों में है ? लेकिन इनमें एक बात है । ये 
रंगमंच से नाटक लेखन में पहुंचे थे है इसके विपरीत 
जो नाट्य लेखन से सीधे रंगमंचीय कार्यकलापों में 
उतरता है, एकदम मु'ह की खाता है । मरजीवा 
के लेखक - मुद्रा राक्षस, जिन्होंने स्वयं अपने नाटक 
का निर्देशन किया, क्या अपनी कल्पना का रंगमंच 
प्रस्तुत कर पाये ? तब लगता है कि "नाटककार 
का रंगमंच' एक नारा भर है । 
तथ्य तो यह है कि हिंदी का नाटककार आज 
के उभरते हुए निर्देशकों से 'आठसेस्ट' है । निर्देशक 
के अस्तित्व से ही वह अपने को आतंकित महसूस 
कर रहा है । क्योंकि इस दशक में जो 'निर्देशक' 
के रूप में अवतरित हुए हैं, उन्होंने वर्त्तमान रंग- 
मंचीय कार्यकलापों पर बड़ा गहरा प्रभाव डाला 
है है आज का निर्देशक रंगमंचीय प्रदर्शनों में खास 
हस्ती रखता है जिसके सामने नाटककार की 
कुछ नहीं चलती । नहीं तो क्या कारण है कि 
हिंदी नाटक लेखन में गत्यवरोध-सा आया है ? दस 
वर्ष पहले जो ननिकृतियाँ नाटक ही नहीं मानी 
जाती थीं, वे ही जब कुशल निर्देशकों के हाथों 
पूरी सफलता के साथ प्रदर्शित की गयी, तो इस 
अपूर्व सफलता से हिंदी में नये-नये नाटकों के रचे 
जाने की आशा की गयी है पर अब खेलने के लिए 
नाटक नहीं । दस वर्ष पहले जहाँ से चले थे, क्या 
वहीं रह गये ? अंधा युग, आषाढ़ का एक दिन 
जैसे नाटकों का सफल प्रदर्शन केवल ऐतिहासिक 
घटना बनकर रह गया ? इससे प्रेरित होकर नये 
नाटक क्यों सामने नहीं आये ? पुराने नाटककारों 
