लोक नाट्य प्रदर्शन में दो प्रयोग 
शांता गाँधी 
नाटयों ने मुझे सदा ही बहुत आकर्षित 
लगंप्याकिया है, और उन्हें आज के दर्शकों के 
सामने प्रस्तुत करने के बारे में प्राय: मैं तरह-तरह 
की बातें सोचती रही हूँ । इसलिए हाल ही में जब 
विचित्र संयोगवश मुझे गुजरात के और उत्तर प्रदेश 
के लोक नाटय भवई और नौटंकी को अपने ढंग से 
प्रस्तुत करने का अवसर मिला, तो मेरा बरसों का 
एक स्वप्न पूरा हुआ । यह तो स्पष्ट ही है कि इस 
कार्य में जहाँ एक ओर मैं अपनी कई मान्यताओं 
और धारणाओं का वास्तविक कार्य में परीक्षण 
कर सकी, वहीं कई स्तरों पर मुझे बडी जटिल 
समस्याओं " और चुनौतियों का भी सामना करना 
पडा, जो अपने आप में एक बड़ा ही महत्त्वपूर्ण 
सर्जनात्मक अनुभव था । मैं सोचती हूँ अन्य सर्जन- 
शील रंगकर्मियों के लिए उस अनुभव में सहभागिता 
संभवत: उपयोगी और रोचक हो । इसीलिए उसके 
कुछेक पक्षों को मैं यहाँ प्रस्तुत कर रही हूँ श 
नाटक का चुनाव और नव-संस्कार 
पहले मुझे भवई के प्रदर्शन का अवसर मिला 
था इसलिए उसी नाटक का पहले जिक्र करूंगी है 
इस समय लगभग ६ १ भवई नाटिकाएँ, जिन्हें वेश 
कहते हैं, उपलब्ध हैं । इनमें से कोई बीस वेश आज 
भी पारंपरिक भवइयों में प्रचलित हैं । नौटंकी 
नाटकों से भिन्न, भचई के वेश प्रकाशित नहीं होते । 
किसी भी कथा की सामान्यता स्वीकृत रूपरेखा के 
आधार पर प्रत्येक भवई दल अपना अलग वेश बना 
लेता है । प्रसंगानुकूल -गीत और पद्य पारंपरिक 
भंडार में से चुन लिये जाते हैं और संवाद तो स्वयं 
अभिनेता ही रचते है । इस भाँति अभिनेता की 
प्रतिभा और मनस्थिति के अनुसार एक ही वेश का 
४७ 
प्रदर्शन न केवल हर मंडली का अलग होता है, 
बल्कि एक ही मंडली का भी हर रोज अलग हो 
सकता है । इस चलन के कारण यह नाट्य रूप 
अत्यंत ही लचीला हो गया है, जिससे स्वर्ग से 
धरती तक, और उदात्त से ऊलजलूल तक, हर प्रकार 
का संक्रमण सहज हो जाता है । किसी ऐतिहासिक 
भूमिका में भी अभिनेता यदि किसी समसामयिक 
घटना पर टिप्पणी कर दे तो, वह असंगत नहीं 
लगती । भवई के ग्रामीण दर्शक किसी लंबे और 
गंभीर प्रसंग से ऊबते जान पडे, तो तुरंत किसी 
हास्योंत्पादक प्रसंग का समावेश बेफिझक किया 
जाता है, भले ही मुख्य कथानक से उसका तनिक 
भी संबंध न हो । ऐसे बहुत-से प्रसंग खुल्लमखुल्लक्च 
अश्लील होते हैं, पर उसके द्वारा दर्शकों को अपनी 
ओर उन्मुख करने के बाद अभिनेता मुख्य कथा के 
टूटे हुए सूत्र को उतने ही सहज भाव से फिर पकड़ 
कर आगे बढ़ जाता है । कम प्रतिभावान 
अभिनेताओं के हाथों में रूपबंध के इस लचीलेपन 
से नाटक के एकदम रूपहीन हो जाने की आशंका 
भी रहती ही है । 
अपने प्रयोग के लिए मैंने जसमा ओडन का वेश 
चुना था क्योंकि, यह कहानी मुझे बचपन से ही 
आकर्षित करती रहीं है । इसमें श्रम के गौरव और 
मानवीय मूल्यों की ऐसी अंतर्धारा है जिसकी आज 
के युग में भी सार्थकता है । कथा के इस सार्वकालिक 
पक्ष की किसी दर्शक-वर्ग के लिए समसामयिक 
मुहाविरे में प्रस्तुति अपने आप में एक चुनौती थी । 
दिल्ली में उपलब्ध गुजराती-भाषी अभिनेता 
सब शौकिया लोग ही थे । इसलिए यह सर्वथा 
अनिवार्य हो गया कि नाटक पूरा लिख तो डाला 
जाय, पर उसमें एक सुनिश्चित सांचे के अंदर आशु 
