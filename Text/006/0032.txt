हिन्दी का पुराना व्यावसायिक रंगमंच 
'अज्ञात' 
पिछली शताब्दी में पारसी-गुजराती रंगमंच से उर्दू 
रंगमंच का और उर्दू रंगमंच से हिंदी रंगमंच 
का विकास हुआ । यह आश्चर्य का विषय है कि 
मराठी नाटककार विष्णुदास भावे के हिंदी 
गोपीचंवास्यान (१८५३) को देख कर जिस पारसी- 
गुजराती रंगमंच के आविर्भाव को प्रेरणा प्राप्त हुई 
थी, उस पर पहले हिंदी रंगमंच का विकास न 
होकर उर्दू रंगमंच का अविर्भाव हुआ । शायद 
इसके दो मुख्य कारण थे : 
(:) उस समय तक हिंदी में मराठी नाट्य 
शैली के कुछ नाटकों और उत्तरी भारत के मैथिल, 
ब्रज एवं रास नाटकों के अतिरिक्त अन्य कोई 
नाटक नहीं थे । भारतेंदु ने अपना सर्व प्रथम नाटक 
विद्यासुश्वर सन १८६८ में लिखा जो मात्र 
छायानुवाद था । उनका सर्व प्रथम मौलिक पूर्ण 
नाटक जैविकी हिसा हिंसा न भवति सन १८७३ में 
लिखा गया था, किंतु यह एक प्रहसन मात्र था । 
इस प्रकार के किसी भी नाटक को पारसी शैली के 
रंगमंच पर खेलना संभव न था । मैथिल नाटक 
अवश्य ऐसे थे जो अभिनेय थे और उनमें से कुछ 
को पारसी नाटय पद्धति के अंतर्गत ढाला भी जा 
सकता था । परंतु मैथिल भाषा सर्वसाधारण के लिए 
बोधगम्य "न थी; और दूसरे, मैथिल नाटक सुदूर 
नेपाल में पनपा और अभिनीत हुआ था, और 
नेपाल से पारसी समाज का संपर्क उस काल में नहीं 
के बराबर रहा है अत: उन्हें इस विशाल नाटय 
भंडार की जानकारी नहीं रहीं होगी । स्वयं हिंदी 
क्षेत्र के लोग भी बीसवीं सदी में ही अपने इस 
नाटय भंडार से परिचित हो सके । 
( रा ऐसे हिंदी अथवा हिंदी क्षेत्र के नाटक - 
कार उस समय के पारसी नाटय क्षेत्र में उपलब्ध 
नहीं थे, जो पारसी शैली को दृष्टि में रखकर 
नाटक लिख कर देते है यही कारण है कि पारसी 
नाटककार नसरवान जी खान साहेब 'आराम' को 
स्वयं हिंदी नाटक लिखने की ओर प्रवृत्त होना पडा । 
पं ० राधेश्याम कथावाचक ने पारसी नाटक 
मंडलियों द्वारा हिंदी नाटक न खेलने का यह भी 
एक कारण बताया है कि 'शुद्ध हिंदी के नाटक 
खेलने का रिवाज ही उस समय की पेशेवर नाटक 
कंपनियों में नहीं था । ऐसे (हिंदी के ) नाटकों को 
'क्लबों' की चीज समझा जाता था ।' यद्यपि इस 
कथन में इतनी सत्यता तो है कि उत्तरी भारत में 
हिंदी नाटक प्राय: अव्यावसायिक नाटय संस्थाओं 
अथवा क्लबों द्वारा ही खेले जाते थे, परंतु भावे 
युग ( १ ८ ५ ०- १ ८ ८ ५ ) में हिंदी के नाटक मराठी 
नाटय मंडलियों द्वारा प्राय: खेले जाया करते थे 
और महाराष्ट्र के बाहर तो उन्हें अनिवार्यता हिंदी 
के ही नाटक दिखलाने पड़ते थे । 
पारसी नाटक मंडलियों को जब उत्तरी भारत के 
दौरे पर निकलने अथवा बंबई में भी बहुसंख्यक 
हिंदी-भाषी सामाजिकों को संतुष्ट करने की 
आवश्यकता अनुभूत हुई, तो उन्होंने भी हिंदी 
नाटक लिखाकर खेलने प्रारंभ कर दिये । ये नाटक 
एक विशिष्ट शैली के थे । सुविधा के लिए इसे 
'पारसी शैली' कहा जा सकता है । 
इस युग में जो भी नाटक लिखे गये और 
जिनके प्रयोग हुए, उनके प्रारंभ में संस्कृत नाट्य 
पद्धति पर मंगलाचरण और प्रस्तावना का समावेश 
आ 'अज्ञात' पारसी रंगमंच पर विशेषकर नाटककार बेताब पर, शोध कर रहे हैं । प्रस्तुत विवरण उनके 
प्रबंध का ही एक अंश है । -सं० 
ये है 
