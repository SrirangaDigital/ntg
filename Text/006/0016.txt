बहुरुपी द्वारा प्रस्तुत राजा छायद्रिभाउस 
धुव गुप्त 
ई प्रतिष्ठित व्यक्ति अथवा दल कोई नया कार्य 
करता है तो उसके मूल उद्देश्य और सार्थ- 
कता को लेकर बहुत-से प्रश्न उठना स्वाभाविक ही 
है-उस कार्य द्वारा हम किस प्रकार से कितने 
उपकृत हुए इस प्रश्न का विवेचन करने की इच्छच्चा 
अनुचित नहीं है । इसीलिए विख्यात नाटय-डिली 
बहुरुपी ने जब बंगला भाषा में सोफीक्लीज के 
ईडिपस नाटक का प्रदर्शन प्रारेंथा किया तो यह 
प्रश्न ठीक ही उठा कि इस प्रदर्शन का उद्देश्य और 
सार्थकता क्या है । किंतु व्यवहार में प्राय: यह 
देखा जाता है कि ऐसे प्रश्न उठाने वालों में बहुत 
लोग प्रश्न के किसी संगत उत्तर के लिए इतने 
आग्रही नहीं होते, जितने यह प्रश्न उठाकर उसके 
द्वारा वाद-विवाद बढाने में । इसीलिए उन सब 
प्रश्न उठाने वालों ने स्वयं ही अपने प्रश्नों के उत्तरों 
में निम्नलिखित मूल्यहीन मंतव्य प्रस्तुत किये : 
१) यह नाटक तो मर चुका है, उसके साथ वर्तमान 
जीवन का कोई योग नहीं, उसका प्रदर्शन निरर्थक 
है; २ ) ढूँजेडी के दिन बीत चुके, इसलिए उसके 
अभिनय का कोई प्रयोजन नहीं; ले) विदेशी नाटकों 
का अभिनय करना अनुचित है, इत्यादि इस प्रकार 
यह नाटक करने के 'अपराध' में बहुरुपी दल को 
बहुत-सी भली-बुरी बातें सुननी पडी । 
कहना अनावश्यक है कि हमारे जैसे लोग जो 
इस नाटक प्रदर्शन के प्रशंसक हैं, वे उपर्युक्त किसी 
भी मंतव्य को बहुत मूल्यवान नहीं समझते । प्रश्न 
हमारे मन में भी हैं, पर वे प्रश्न जिज्ञासु के हैं 
निदक के नहीं । और अपने बोध के अनुसार उन 
प्रश्नों का उत्तर खोजने की चेष्ठा ही यहाँ अभिप्रेत 
है । यह प्रसंग इसी उद्देश्य से उठाया गया है । 
सबसे पहले तो यह कहा जा सकता है कि 
अच्छा थिएटर देख सकना एक बडा उद्देश्य है, 
और यदि बहुरुपी का यह प्रदर्शन हमारे सामने 
रंगमंचीय शिल्प के उत्कर्ष को दृश्यमान करने में 
सक्षम होता है तो निस्सन्देह उसका कार्य सार्थक है । 
यह लग सकता है कि सारे प्रश्नों का उत्तर इसी 
१ ६ 
बात में निहित है, किंतु तुरंत ही यह प्रश्न उठेगा 
कि 'अच्छा थिएटर' किसे कहा जाय । शंभू मित्र, 
तृप्ति मित्र तथा और भी कुछेक लोगों के अभिनय 
को ? निपुण प्रकाश-योजना को? या इस सब क्रिया 
के माध्यम से मानव अस्तित्व के संबंध में हमारे 
मन में जो अभिज्ञता का संस्कार होता है, उस 
सबको लेकर ? मान लीजिये, चालोंजू आँट जैसे 
एक नाटक को प्रतिभावान कलाकारों से बडी निपु- 
अता से प्रस्तुत किया, पर उससे हमारे मन में किसी 
विशेष मूल्यवान अभिज्ञता का संस्कार नहीं हुआ । 
तो क्या हम उसे अच्छा थिएटर कहेंगे ? या कितना 
अच्छा कहेंगे ? गहराई से विचार करने पर पता 
चलेगा कि अच्छे थिएटर की प्रधान शतों में से 
एक है इस संप्रेषित अभिज्ञता का मूल्य । इसलिए 
हमें सोचना पडेगा कि बहुत दिनों पहले लिखे गये 
इस नाटक के प्रदर्शन द्वारा हमारे मन में कौन-सी 
मूल्यवान अभिज्ञता संप्रेषित होती है । 
किंतु इसके साथ ही हम ऐसे विवाद के क्षेत्र 
में पहुंच जाते हैं जिसे लेकर सदा से पंडित जन 
सिर खपाते रहे हैं । पहले ही कुछ लोग कहेंगे कि 
ये सब नाटक यूनानियों ने अपने धार्मिक अनुष्ठानों 
के अंग के रूप में लिखे थे, इसलिए उनमें आधुनिक 
मनुष्य के लिए क्या मूल्यवान अभिज्ञता हो सकती 
है ? कठिनाई यह है कि सचमुच ही धार्मिक 
अनुष्ठान के साथ यूनानी त्रासदियों का कोई 
आवश्यक संबंध है या नहीं, इसे लेकर आजकल 
नये सिरे से बहुत-सी विरोधी बातें कही जाने लगी मैं 
हैं । उससे भी बडी बात यह है कि यदि यह सच 
भी हो, तो उससे क्या फर्क पड़ता है ? ये नाटक 
किसी भी उद्देश्य से लिखे गये हों, यदि उनमें कोई 
सर्वकालिक मूल्य है तो उसे हम इस युग के दर्शक 
क्यों नहीं ग्रहण कर सकेंगे ? इस क्षेत्र में रचना 
के समय का उद्देश्य हमारे लिए बड़े महत्त्व का 
नहीं, क्योंकि खोज करने पर पता चलेगा कि बहुत- 
सी कालजयी रचनाएँ अपने युग में किसी राजा- 
राजकुमार को प्रसन्न करने के लिए प्रस्तुत हुई 
