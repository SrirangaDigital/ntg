सुनो जनमेजय : पढ़कर और देखकर 
उसके समग्र प्रभाव को क्षीण बनाती रहीं । 
इस प्रदर्शन ने जो बात बहुत ही प्रभविष्णु, ढंग 
से उभारी, वह थी सूत्रधार-नेता-संलाप में सूत्रधार 
का क्रमिक उत्कर्ष एवं नेता का अपकर्ष ! मूल 
नाटक में भी यह बात साफ है, किंतु ओम शिव- 
पुरी और रामगोपाल बजाज ने क्रमश: इन दोनों 
भूमिकाओं को इतने सजीव रूप में निबाहा कि 
दर्शक अभिभूत-से हो गये । ८ मूल नाटक के कुछ 
संवादों को प्रदर्शन के समय संभवत: काट दिया 
गया था जिससे यह सारा प्रसंग और चुस्त हो 
गया । इस प्रकरण से नाटककार की यह मान्यता 
मूर्त हो उठती है कि आज का राजनीतिक नेतृत्व 
समाज निर्माण में असफल हो गया है और कलाकार 
को अपने स्वतंत्र अस्तित्व एवं निर्मीक चिंतन 
का प्रमाण देना ही चाहिए । 'गिरा हुआ नेता और 
उसे फटकारता हुआ सूत्रधार'-------" का यह 
दृश्य इस बात को साकार कर देता है । 
किंतु इसके अलावा और बाते: विशेष स्पष्ट 
हुई हों, ऐसा नहीं लगता । दर्शकों को बहिरंग के 
मृदु व्यंग्य ने हित्ल्लीलित किया, वृद्ध, युवक, युवती, 
मामूलीराम के अभिनय ने प्रभावित किया, और 
स्वभाव, वे प्रदर्शन में रस लेते रहे । किंतु बहि- 
रंग का अंतरंग और रणरंग से क्या संबंध है 
और इनकी निष्पत्ति क्या है, इसके संबंध में दर्शक 
अनिश्चित ही रहे है 
क्या सुनो जनमेजय ऐसा नाटक है जो अपने 
संयोजन में अपनी गहराई के कारण बहुत स्पष्ट 
नहीं है किंतु फिर सौ अपनी संवेदनशीलता, अर्थ- 
वत्ता, कलात्मकता के कारण श्रेष्ट है ? खेद है कि 
इस प्रदर्शन को देखने के बाद भी मेरी धारणा ऐसी 
नहीं बन पायी है 
यह जरूर है कि मैं यह मानने लगा हूँ कि जिस 
प्रकार आधुनिक चित्रकला से रेखाओं और रंगों के 
सहज बोधगम्य, . सामंजस्यपूर्ण और स्पष्ट आकारों की 
अपेक्षा नहीं की जा सकती, उसी प्रकार नये साहित्य 
से भी यह माँग नहीं की जा सकती कि उसका 
कथ्य और कथन प्रकार बिलकुल सहज और सुलझा 
हुआ हो । मानसिक बिखराव के इस युग में कला 
कृतियों के संयोजन में बिखराव न आये, संगत के 
साथ असंगत स्थितियों का समावेशन हो, ऐसा कैसे 
हो सकता है ? यदि सुनो जनमेजय में भी ऐसा 
हुआ है तो इसी के लिए उसे खारिज नहीं किया 
जा सकता । किंतु इसके बाद भी यह बात रह ही 
जाती हैकि अपने समग्र रूप में सुनो जनमै जय कम 
से कम मुझको ऐसा नहीं लगा कि उसे युग की 
महान कृति मान लू" क्योंकि युग की किसी भी 
समस्या का मूलगामी चित्रण या उसके समाधान 
का कोई वास्तविक संकेत उसमें मुझे नहीं मिला । 
अपने इन अनुभवों से मैंने दो निष्कर्ष निकाले हैं । 
एक तो यही कि हमें अपने दर्शकों के संबंध में 
वृथा आशंका का पोषण नहीं करना चाहिए । यदि 
प्रस्तुतीकरण सूझबूझ के साथ किया गया है तो 
आज का दर्शक-वर्ग जटिल, सांकेतिक एवं गंभीर 
नाटय प्रदर्शनों को भी साग्रह देखने के लिए तैयार 
है । दूसरा यही कि नाटक का सर्जन वस्तुत: केवल 
नाटककार नहीं, र्वाल्क नाटककार, नाटय प्रयोक्ता, 
रंग शिल्पी एवं दर्शक मिलकर करते हैं । सुनो 
जनमेजय को, अर्थात नाटक को, पढ़ना और देखना 
सचमुच दो अनुभव हैं, ओर. दूसरा पहले अनुभव 
की अपूर्णताओं को बहुत दूर तक परिपूर्णता प्रदान 
करता है । इसी से यह बोत भी निकलती है कि 
नाटक को केवल पढ़कर की गयी आलोचना एकांगी 
और अपूर्ण है । नाटक के संबंध में अपेक्षाकृत 
रूप से सति बात उसका सफल मंचन देखकर ही 
कहीं जा सकती है । 
