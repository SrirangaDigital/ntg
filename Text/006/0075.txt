नाटूयवृत्त 
जाता है । उनकी उन कलात्मक कृतियों की प्रशंसा 
यहाँ के राज्यपाल से लेकर संयुक्त मंत्रिमंडल के 
मंत्री तक करते हैं, सरकारी अनुदान में से मोटी 
रकमें भी उन्हें देते हैं, और सरकारी स्तर पर बनी 
नाटय गोष्ठियों का सलाहकार भी इन्हीं लोगों को 
बनाया जाता है । फलस्वरूप रंगमंच से व्यवसाय 
और व्यवसाय के लिए रंगमंच का उपयोग वे 
धड़ल्ले से कर रहे हैं, जिसके कारण यहाँ के रंगमंच 
में विकृतियों: आने लगी हैं । 
बाबुओं का रंगमंच मन ही मन उन से खिन्न 
है अवश्य, पर उनसे विद्रोह न कर उनकी ही नकल 
करने में अपना श्रम लगाता है । इससे उसके पतले 
पड़ता कुछ नहीं - न रंगमंच, न यश और न पैसा । 
दर्शक भी उनके कार्यों की आलोचना ही करते 
है । फलस्वरूप असफलताओं से घबडा कर यह वर्ग 
रंगमंच से उदासीन हो रहा है । रंगमंच कें प्रति 
इसकी जागरूकता समाप्त होने लगी है । 
इधर भोजपुरी फिरुमों के बन जाने के कारण 
बंबई के कुछ निर्देशक तथा कलाकार, जो अब 
तक जम नहीं पाये हैं और न अब वहाँ वे जमने ही 
वाले हैं, यहाँ आकर रंगकर्मियों को फिल्मों के सत्वज़ 
बाग दिखाने लगे है । इसके फलस्वरूप यहाँ के 
नाटय कर्मियों में एक अजीब उदासी की भावना 
घर कर गयी है । रंगमंच से कटकर वे फिल्म'रे 
हीरो बनने की ताक में लग गये हैं । वे मंच से 
कटते जा रहे हैं । फलस्वरूप रंगमंच फिर एक बार 
संकट की स्थिति में आ गया है । प्रगति पर रोक 
लग गयी है, क्रियाकलाप ठप पड़ गये हैं और ऐला 
लगने लगा है कि रंगमंच मरनेवाला है । 
इसी कारण इन दिनों पटने के रंगमंच पर 
नाटय प्रदर्शनों का कार्यकम करीब-करीब ठप ही 
रहा है 1 सिर्फ नाटकों पर बातें की गयी हैं, 
विचार विमर्श हुए हैं, संस्थाओं का गठन हुआ है । 
कई नाटकों का पूर्वाभ्यास कर उन्हें छोड़ दिया 
गया है 1 लोकमंच-जैसी संस्था जो नाटय प्रदर्शन 
में नेतृत्व करती रहीं है, वह भी प्रदर्शन के कार्य से 
दूर सिर्फ गोष्ठियाँ करके ही संतुष्ट रहीं है । इन 
७५ 
गोष्ठियों से मात्र इतना लाभ हुआ है कि नाटक के 
प्रदर्शन पहलू पर कुछ आवश्यक तकनीकी बातें 
पहली बार यहाँ के रंगकर्मियों के बीच उभर कर 
आयी हैं और उन पर जम कर विचार हुए हैं । 
रंगकर्मी नाटय प्रदर्शन के महत्त्व को समझ पाये 
हैं, और प्रदर्शन की विधाओं और तकनीक के ज्ञान 
के अर्जन के प्रति सचेष्ट हुए हैं । इससे यह आशा 
बँधी है कि यहाँ के मंच को अब नयी दिशा 
मिलेगी, और प्रदर्शनों का स्तर बनेगा 
इन गोहिठयों से प्रभावित होकर कला संगम 
ने पैसा बोलता है का मंचीकरण गत माह में 
किया । नाटक में तकनीक काफी उभर कर सामने 
आया । निर्देशक गोपाल प्रसाद मिश्र ने इस प्रदर्शन 
के साथ जया तोड़'कर मेहनत की थी, यह स्वयं 
उनके तथा अन्य कलाकारों के अभिनय से स्पष्ट 
था । पर सतीश आनंद इस नाटक के नायक पां२चू 
की भूमिका को समझ नहीं पाये, जिससे नाटक 
चरम बिदु पर ही जड़ बन गया और दर्शकों पर 
नाटक के कथानक का प्रभाव नहीं पड़ पाया । 
वैसे यह प्रदर्शन यहाँ होने वाले अधिकांश प्रदर्शनों 
से अधिक साफ और स्वच्छ था । 
प्रथम "हिदी रंगमंच शतवार्षिकी समारोह की 
योजना में लोकमंच, नवकला निकेतन तथा बिहार 
हिंदी साहित्य सम्मेलन का कला विभाग कुछ 
सक्रिय हुआ है । " एक समन्वय समिति का गठन 
हुआ जिसके द्वारा राजकीय स्तर पर यह शतवार्षिकी 
समारोह मनाने का निश्चय किया गया है । निराला 
के जीवन पर काश्यप लिखित नाटक आप बसे 
विराने से इस समारोह को आरंभ किया जाने 
वाला था । इस नाटक का पूर्वाभ्यास भी किया 
गया, पर साहित्य सम्मेलन के साहित्यक चक्कर 
के कारण सभी कार्य ठप हो गये । समन्वय समिति 
अभी भी कायम है, गतिरोध तोड़ने के प्रयास भी 
चल रहे हैं । पर यह गतिरोध समय रहते टूट भी 
पायेगा या नहीं, यह कहा नहीं जा सकता । 
उ वेंद्रदयाल श्रीवास्तव 
