अभिनय कला का मूल्यतेंक्रन 
वहुंवरजी अग्रवाल 
पृदु'नुप्य जितने भी कार्य कर सकता है उन सब में 
अभिनय करने की क्षमता का स्थान विलक्षण 
है । यह मानवीय क्रियाओं द्वारा उत्पन्न होने वाली 
अनोखी कला है । बिलकुल बचपन से ही मानव 
में नकल करने और कल्पनालोक में विचरण करने 
की आदत मौजूद रहती है । दुनिया में कोई ऐसा 
आदमी नहीं है जिसे इस बात का निवास न हो 
कि वह अभिनय कर सकता है । आप यों ही किसी 
आदमी से चित्र या भूति बनाने या सितार बजाने 
को कहकर देखिये । वह तुरंत कह देगा, "भाई, मैं 
यह काम नहीं कर सकता, इसे मैंने सीखा ही नहीं.' 
लेकिन उसी आदमी से आप किसी नाटक या 
फिल्म में अभिनय करने को कहकर तो देखिये । 
यह क्षण भर के लिए हिचकिचा सकता है, लेकिन 
अंत में खुशी से भर उठेगा । 
अभिनय की सरलता के विषय में ऐसा विचार 
होने का सबसे बड़ा कारण यह है कि अच्छा अभि- 
नय बिलकुल स्वाभाविक मालूम पड़ता है । साधारण 
दर्शक जितना ही उत्तम कोटि का अभिनय देखेगा, 
उसके मन में यह विचार उतनी ही दृढ़ता से जमेगा 
कि अभिनय करने के लिए केवल अपना संवाद 
बाद करके रंगमंच पर चले जाना चाहिए ओर. 
वैसा ही व्यवहार करना चाहिए जैसा वह वास्तविक 
जगत में करता है । लेकिन अभिनय कला से निकट 
संबंध रखने वाले लोग ही इस बात को अ-कच्छी 
तरह जान पाते हैं कि यह बात सत्य से कितनी दूर 
है । जार्ज जीन नाथान ने एक बार कहा था, 
"अभिनय की समीक्षा के लिए बहुत जरूरी है कि 
समीक्षक खुद अपने को अभिनेता की भूमिका में 
डालकर देखे ।' 
जिस प्रकार श्रेष्ट अभिनय करना उससे कहीं 
कठिन है जैसा सामान्य दर्शक उसे समझ बैठता है, 
उसी प्रकार अभिनय की समीक्षा या मूल्यांकन करना 
भी बहुत कठिन है 1 पश्चिम में भी जहाँ अभिनय 
समीक्षा की सुदृढ़ परंपरा है, महान अभिनेताओं 
के सापेक्षिक गुणों और महत्त्व के विषय में समीक्षक 
एकमत नहीं हो पाते । यदि अनुभवी समीक्षक 
महान अभिनेताओं की कला के संबंध में सहमत 
नहीं हो पाते तो स्वाभाविक ही है कि साधारण समी- 
क्षक सामान्य अभिनेताओं के संबंध में राय कायम 
करने में और भी अधिक कठिनाई महसूस करें । 
एक ही भूमिका में एक ही अभिनेता के कार्य को 
कोई समीक्षक तो अत्यंत प्रशंसनीय, कोई 
भूमिका के लिए पर्याप्त मात्र, और कोई उसे बिल- 
कुल घटिया किस्म का बतलाता है । इसी से तो 
एक अभिनेता ने यहाँ तक कह डाला कि अभिनय 
की समीक्षा व्यक्तिगत मत मात्र है । वास्तव में 
अभिनय संवेगों और भावनाओं पर निर्भर है और 
ये दृष्टिकोण धूमिल कर उसे निष्पक्ष नहीं रहते 
देतीं । 
अभिनय के विश्लेषण में पूर्वग्रह का बहुत बड़ा 
हाथ होता है । हम बिना किसी तर्कसम्मत उचित 
कारण के ही किसी अभिनेता को पसंद या ना- 
पसंद करते हैं । इन पूर्वग्रहों का सोत अकसर 
व्यक्तित्व की मनोवैज्ञानिक गहराइयों में निहित 
रहता है । 
हमारे बहुत-से लोकप्रिय अभिनेताओं की ख्याति 
उनकी प्रतिभा या कल्पना से परिपूर्ण अभिनय पर 
आधारित नहीं है । उनकी ख्याति का कारण तो 
यह है कि उनमें कुछ ऐसा व्यक्तित्व, कुछ ऐसी 
अनोखी आकृति या मोहकता है जो सामान्य जनता 
को प्रभावित कर देती है और वह उनके इन व्यक्ति- 
गत गुणों में उनकी कला का भ्रम करके उन्हें महान 
अभिनेता समझ बैठती है । वास्तव में इनमें से 
