ने क्यों चुप्पी साधी ? नये लेखकों ने क्यों नहीं 
दिलचस्पी दिखायी ? ऐसा नाटककार जो केवल 
नाटक को ही अपनी अभिव्यक्ति का माध्यम 
बनाये अभी तक क्यों प्रगट नहीं हुआ ? कारण 
कई हो सकते हैं, लेकिन उन कारणों में एक कारण 
है निर्देशक का रोबदाब । 
सच बात यह है कि नाटककार और निर्देशक का 
संबंध समानता के स्तर पर सहज तथा स्वाभाविक 
रूप से स्थापित नहीं हो पाया । संवेदनशील नाटक- 
कार यह महसूस करने लगा है कि यह निर्देशक 
"बाँसों-जैसा बरताव करता है । नाटक लेकर 
उपकृत करने का प्रयास करता है । इतना ही 
नहीं, नाटक यदि हाथ लग जाये तो, निर्देशक उसके 
साथ मनमानी करने लगता है । नाट्यकृति 
नहीं हों:, घर की मुर्गी हो गयी, जिसे जब चाहो 
जहाँ चाहो काटो । मंच पर नाट्यकृति की पुन: 
सृष्टि करने की बजाय वह अपनी कल्पनाओं की 
सृष्टि रचता है । नाटक तो बस उसके लिए अपनी 
मलवाकांक्षा का माध्यम भर है । अर्थ-निर्धारण के 
नाम पर निर्देशक जो भी करे, सो ठीक । अपने 
दुराग्रहों, अपनी विसंगतियों और अपने अधकचरे 
प्रयोगों द्वारा निर्देशक नाटक की छोछालेदर करता 
है । निर्देशन उसकी सनक की पूति भर है । इन्हीं 
सात-आठ क्यों में कितने ही ऐसे उदाहरण मिलेंगे 
जिनमें निर्देशक ने नाटक पर अपने को थोपने की 
क्या-क्या हरकतें नहीं की । एक निर्देशक ने मूल 
नाटक का नाम ही बदल दिया ; किसी ने मूल में 
नये दृश्य जोड़ दिये; किसी ने निर्ममता से नाटक 
के मुरुंय दृश्य ही काट डाले-सब नाटक की गंभी- 
रता की रक्षा के नाम पर । किसी ने पूरे प्रसंग को 
ही बदल दिया, क्योंकि उसे मूल का प्रसंग कमजोर 
लगता था । किसी को नाटक का अंता नहीं बचा, 
इसलिए उसने अपने ढंग से अंतिम प्रसंग को 
परिवर्तित कर दिया । किसी ने पात्र की भाषा 
बदली, किसी ने उसकी भूषा 1 यहाँ तक तो फिर 
भी ग,नीमत थी । लेकिन एक निर्देशक ने नाटक 
के पात्र की आयु बदली और लिंग भी । और 
नटरंग 
नाटककार इस सबका मूक दर्शक ही बना रहा, 
क्योंकि नाटक प्रदर्शन के दिन ही दर्शक के रूप में 
नाटककार को भी बुलाया जाता है । यदि नाटक- 
कार ने इस परिवर्तन के संवंघ,में ज़रा भी चू'-चपड़॰ 
की तो बस, उसे उसके नाटक की 
बीसों त्रुटियाँ बता दी गयी । यह तो निर्देशक 
की प्रतिभा का कमाल है कि उसने उन त्रुटियों 
को अपने "निर्देशकीय स्पर्श" से दूर कर दिया है । जैसे 
वह जता देना चाहता हो, "अरे नाटककार, अगर 
मैंने यह नाटक नहीं उठाया होता तो यह कूड़े में 
सड़ता रहता----) सू'घता तक नहीं था 1 लेकिन 
मैंने अपनी प्रदर्शन प्रतिभा से नाटक की सारी कम- 
जोरियाँ दूर कर दी हैं ।' फिर विदेशी नाटकों से 
इनकी तुलना कर इन्हें हैच साबित कर दिया 
जाता है । इन सब मलामतों की वजह से हिंदी 
का नाटककार बौना बनता जा रहा है । अब वह 
सोचने लगता है इस प्रशिक्षित निर्देशक से तो वही 
पुराना दबैल, साहित्य-प्रेमी, संस्कृति-प्रेमी ही अच्छऱ 
था जो नाम मात्र का निर्देशक होता था । वह यदि 
नाटक का कबाड़ा भी करता तो भी नाटककार की 
कृति अमर साहित्य-कृति की खूंटी पर बँधी रहती और 
नाटककार की इयत्ता में भी कमी न आती । लेकिन 
आजका निर्देशक ! जो नाटककार से भी बडा हो 
गया ! आखिर क्यों ? इसलिए कि उसने कयादा 
विदेशी नाटक पढे हैं, देखे हैं, खेले है और रंगमंचीय 
कलाओं में प्रशिक्षण लिया है ? 
शायद इसी का परिणाम रहा हो कि राजधानी 
में जो नाटककार अपनी ही संस्था बनाकर अपने 
ही नाटक करवाते थे, अब उनकी संख्या" धीरे-धीरे 
घटने लगी है । हाँ, कोई कह सकता है कि . वैसे 
नाटक कराये जाने से तो अच्छा है वे लिखे ही न 
जायें 1 लेकिन नाटक और रंगमंच का विकास कभी 
एक स्तर पर नहीं होता । विभिन्न स्तरों ' पर 
विभिन्न स्तर के नाटक रचे जायें, खेले जायें, तभी 
रंगमंच का वातावरण बन सकता है और समृद्ध 
हो सकता है । 
फिर इन नाटककारों को बौना बनाकर दिखाने 
१ ४ 
