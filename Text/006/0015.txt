नाटककार और रंगमंच 
में और भी कई तत्वों ने निर्देशक का साथ दिया 
है । अंग्रेजी पत्रों के हिंदी नाटकों के आलोचक, 
अंग्रेजीदां हिंदी दर्शक, और विपक्षी रंगकर्मी----: 
सब की प्रतिभा इसी खोज में लगी रही कि इन 
देशी नाटकों में खोट क्या है है फलस्वरूप नाटक 
रचना का खोत रुक गया । पर निर्देशक-निमल 
थोडे ही हार मानने वाले थे । वे लगे विदेशी प्रह- 
सनों को रूपांतरित करने, क्योंकि देशी भाषाओं 
में प्रहसन होते ही नहीं, ऐसी एक आम धारणा 
है । गंभीर नाटक रचना एकदम अवरुद्ध-सी हो 
गयी । कम से कम राजधानी के चालू वर्ष के 
मंचीय कार्यकलापों से यहीं तथ्य सिध्द होता है । 
मूलत: भूल रंगमंचीय प्रवृतियों के संयोजन 
में है । 'नाटककार का रंगमंच' या 'निर्देशक का 
रंगमंच' जैसे मतभेद वास्तव में भ्रमोत्पन्न हैं । 
और यह भ्रम नाटककार और रंगकर्मियों की 
आपसी समझ की कमी के कारण पैदा हुआ है है 
हमारे यहाँ कुछ यथामन्य नाटककार अपने नाटक 
के प्रत्येक शब्द को अनमोल मानते हैं, अपने नाटय 
विधान को चरम समझते हैं है पर निर्देशक भी केवल 
पारिभाषिक तत्त्व नहीं, बदिक सर्जक कलाकार 
भी है हूँ भले ही उसे "नाट्य विधाता' न भी मानें, 
पर उसकी इयत्ता निरे कारीगर की नहीं । इसी 
प्रकार नाटककार भी स्वयंभू नहीं, वह भी रंगमंच 
के माध्यमों के बीच सामंजस्य का अन्वेषी है । 
नाटक को सामाजिक विधा कहा गया है । 
लेकिन वह एक सामूहिक विघा भी है । ३ केवल 
नाटककार और निर्देशक के आपसी समझौते से 
ही समस्या का हल नहीं खोजा जा सकता । इसके 
लिए आवश्यक है कि नाटककार प्रारंभ से ही 
नाटक के पूर्वाभ्यास के साथ संलग्न रहे । विशेषता 
राजधानी में ऐसा करना संभव भी है । नाटककार 
और निर्देशक की कल्पना के रंगमंच के अलावा 
भी रंगमंच की अपनी भी तो एक ठोस हस्ती है; 
जिसका अपना व्याकरण है । और यह व्यायाकरण 
किसी की बपौती नहीं, बल्कि दर्शक समुदाय की 
संस्कारानुगत देन है । जब तक नाटककार अपने 
माध्यम के कल-पुजो की पूरी-पूरी जानकारी नहीं 
रखता, तब तक उस माध्यम का सर्जनात्मक उप- 
योग वह नहीं कर सकता । संसार के श्रेष्ट नाटक- 
कार इसके उदाहरण हैं । इसी प्रकार निर्देशक जब 
तक नाटककार की रचना संबंधी समस्या से अव- 
गत नहीं होता, नाटक के पीछे काम करने वाले 
नाटककार के मस्तिष्क का अध्ययन नहीं करता हैं 
तब तक वह मूल नाटक के प्रति न्याय नहीं कर 
सकता है यदि नाटककार के लिए प्रशिक्षण और 
निर्देशक के लिए संस्कार आवश्यक कर दें तो 
शायद इस सामूहिक विधा का स्वस्थ विकास हो 
सकेगा । 
नाटककार और निर्देशक के मतभेद का जो 
भी रूप रहा हो, वह अभी कुछ बडे नगरों तक, 
विशेषत: राजधानी तक ही सीमित रहा है । फिर 
भी लगता है इससे नाटक रचना को काफी क्षति 
पहुँची । नाटक रचना में जिस सक्रियता की आशा 
थी, वह भी पूरी नहीं हुई । एक बार प्रयोग के 
लिए ही सही, नाटककार अपनी नलस्कृति का 
केवल प्रारूप प्रस्तुत करे, और निर्देशक नाटककार 
तथा अन्य सहयोगी कलाकारों के साथ नाट्यरूप 
का विकास करते जायें । इस प्रकार के श्रम-समन्वय 
से नाटय प्रदर्शन की प्रक्रिया भी अधिक ठोस और 
अनुभवदायी होगी और उस स्थिति में कम से कम 
नाटककार को यह शिकायत नहीं रहेगी कि नाटक- 
कार को अपना रंगमंच नहीं मिला । 
१ ५ 
