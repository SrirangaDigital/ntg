नाटक अठारहवीं' शताब्दी में पेशवा राज्य के नैतिक 
तथा सामाजिक विघटन को पेश करता है । इसकी अगले 
अंक में विस्मृत समीक्षा नटरंग में होगी है यहाँ इतना 
कहना ज़रूरी है कि कथ्य की अपेक्षया विरलता और 
नाटकीय बुनावट में कई अन्तविरोथों के बावजूद, घासीराम 
कोतवाल महाराष्ट्र के दशावतार, भारुड़ आदि पारम्परिक 
नाट्य-रूपों की कई युक्तियों और रूढियों के बड़े सशक्त 
और कल्पनाशील उपयोग के कारण, समकालीन भारतीय 
नाटक-लेखन के नये और रोचक मोड़ को सूचित करता 
है । उसमें धार्मिक और लौकिक, पवित्र और कुदिसन, 
भक्तिगान अथवा मंत्र और उत्तान भृ'गारिक गीत, गण- 
पति की वन्दना और नाना फड़नवीसकी कामातुर चेष्टाओं 
का ऐसा साहसिक और विस्पष्टिक समक्षीकरण है जो एक 
समर्थ रचनाकार ही निभा सकता है । नाटक समाज में 
चारों ओर फैली कायरता, स्वार्थपरता और भोगलिप्या 
से अनिवार्यता विकृतियों और हिंसा के उत्पन्न होने की 
प्रक्रिया का अन्वेषण करता है और इस कारण उसमें 
बडी सार्थक समकालीनता है । 
राजिन्दरनाथने अपने प्रदर्शन में अन्त में घासीराम के पतन 
के बाद सैनिक मार्च की पृष्टभूमि में नाना फड़नवीस की 
ऊँची विराट आकूति को उभारा, जिसने हिंसा की परिणत 
फासिस्ट, निरकुंश सैनिक शासन में दिखाकर नाटक 
की समकालीनता को रेखांकित किया । साथ ही नाटक 
के पारम्परिक और अनुष्ठानमूलक तत्वों को उन्होंने 
चड़े कल्पनाशील ढंग से संयोजित किया । विशेषकर सोलह 
ब्राह्मणी, को एक साथ दीवार और विभिन्न चरित्रों के 
रूप में इस्तेमाल का काम बडी सफाई और कला- 
त्मकता के साथ किया गया । उनके गति-विधान, समूहनों 
तथा अन्य मृत्यपरक संरचनाओं में, संगीत तथा भाषण 
के उपयोग में, प्रवेग और बल की विविधता भी थी 
और नाटकीय प्रभावशीलता भी । फिर भी इतनी सारी 
युक्तियों का उपयोग अनियंत्रित नहीं था, उसमें अन्त तक 
कसावट और स्वच्छता बनी रह सकी थी झा 
मगर राजिन्दरनाथ की प्रस्तुति" में स्वच्छता और 
कल्पनाशीलता के बावजूद, एक तरह की रूपवादिता का, 
शिल्प-कौशल का, आभास होता था । यानी ना टक के 
पारम्परिक तत्तवों का केवल शुध्द रूपगत युक्तियों के रूप 
में उपयोग हो सका, उनकी खुबसूरती हासिल हो सकी, 
६ ६ /नटरंग- २ ३ 
पर किसी गहरे आत्मीय लगाव के द्वारा उनका सर्जनशील 
अन्वेषण, उनके विस्पग्रेटक अन्तर्द्धन्द्रपूर्ण उपयोग द्वारा 
ध्वंस तथा नव-निर्माण का प्रयास नहीं हो सका । नाटक 
में प्रयुक्त धार्मिक नाट्य-रूपों की रूढियों और ब्राह्मण वर्ग 
के दोंग और पाखंड में एक रिशता है जिसे नाटककार ने बड़े 
तीखेपन से उभारा और ध्वस्त किया है । इस दृष्टि से 
नाटक हमारी संस्कृति क मर्म को चीरकर रखता है, 
जिसमें निरी रोचकता नहीं, बहीं गहरी यातना भी है । 
उसमें एक ओर पतनशील समाज की कुत्सा पर व्यंग है, 
तो साथ ही दूसरी ओर पारम्परिक नाट्य रूढियों को 
तोड़ कर उन्हें नये सिरे से नयी अर्थवत्ता देने की कोशिश 
भी है । पर राजिन्दरनाथ का प्रदर्शन केवल निपुण और 
मनोरंजक हो सका । उसका व्या-यंग सामान्य था विशिष्ट 
और एकाग्र नहीं । उसकी युक्तियों, रूढियों, (व्यवहारों, 
संगीत तथा नृत्यगाँत-…सभी के उपयोग में एक प्रकार की 
संग्रहदृत्ति थी, उसका कोई अपना अलग या विशिष्ट चरित्र 
नहीं बनता था । इसीलिए किसी गहरे अर्थ में उसमें शैली 
की समन्दित्ति भी नहीं थी । और न प्रदर्शन को देखकर 
देश में किसी प्रदेश के नाट्यसंगीत या नृत्य शैली का 
स्वरूप या वातावरण ही उभरता था । 
इस दृष्टि से मुम्बई मराठी साहित्य संघ द्वारा फिटूजा 
बैनेविटूज और विजया मेहता के निर्देशन में प्रस्तुत बैइट 
के काकेशियन चाक साँकेल का मराठी रूपान्तर अजब न्याय 
वमुँलाचा एयादा सार्थक प्रयास था, भले ही ईतना चुस्त 
और स्वच्छ ना-हीं । भारतीय रूपान्तर सुप्रसिद्ध मराठी 
कवि- नाटककार चिन्तामणि खानोलकर का था, जिसमें 
मूल नाटक की सभी सूक्ष्म ध्वनियों को बनाये रखकर भी 
एक सहज और स्वाभाविक स्थानीय प्रासंगिकता आ सकी 
थी । उसमें मराठी पारम्परिक नाद-य-रूपों विशेषकर 
संगीत और नृत्य का ऐसा सटीक और कल्पनाशील उपयोग 
था कि नाटक मौलिक लगता था । निर्देशक प्रदर्शन में 
भी इस स्वत:स्कृर्तता और स्वाभाविकता को बनाये रख 
सके थे । इस प्रक्रिया में ब्र'इट का नाटक बड़े अ गोते ढंग 
से भारतीय रंगमंच और दर्शकों के लिए अधिक गहराई 
से सार्थक बन गया था । यह सही है कि कुछेक दृश्य-तत्व, 
विशेषकर वेशभूषा तथा दृश्य-स-जा को, अधिक सुचिन्तित 
और कलात्मक रूप दिया जा सकता था, पर प्रदर्शन की 
प्राणवत्ता और प्रासंगिकता को देखते हुए यह कमी बहुत 
नहीं खटकती थी । 
