समय की कमी तथा अन्य कई कारणों से भीव्यविजय 
के प्रदर्शन में यक्षगान में प्रचलित पूर्वरंग के कई तत्व 
भी छोड़ दिये गये । समय की कमी के कारण ही, गीतों का 
अनुवाद, बहुत अच्छा होते हुए भी, बेहद३मूलानुगामी होने 
के लिए बाध्य था, क्योंकि गीत पूर्व-नि-वात कन्नड़ धुनों, 
नृत्य की लयों और अभिनय के साथ अत्यधिक तो होने 
के अलावा कन्नड़ गायक के अभ्यास से भी बँधे थे । 
गायक के कन्नडी उच्चारण के कारण हिन्दी शब्द स्थानीय 
दर्शकों की समझ में नहीं आते थे और उनकी सूक्ष्म 
व्यंज़नाएँ खो जाती थीं । यदि भागवत का हि-दी-भाषी 
होना, गीतों का मूल के अनुवर्ती होकर भी अधिक स्वत: 
स्कृर्त ढंग से लिखा जाना, और धुनों में हिन्दी शब्दों और 
भाषाई बनावटी के अनुरूप थोडा बहुत हेरं-फेर करना 
किसी तरह सम्भव हुआ होता, तो नाटक की सम्प्रेषणीयता 
बहुत्: अधिक बढ़ जाती । 
मगर इन सब सीमाओं के बावजूद, प्रदर्शन की शक्ति 
औ र कलात्मकता तथा एक पारम्परिक नाट्य-रूप की 
कल्पनाशीलता, समृद्धि और प्रभावोत्पादकता, पूरी तरह 
उजागर थी । हमारे पारम्परिक नाट्य-रूप 'टोटल थिएटर' 
हैं । उनमें गीत, संगीत, नृत्य, सम्वाद, अभिनय की ऐसी 
अनोखी धुलावट है जो आज के नाटककार, अभिनेता, 
निर्देशक, सबके लिए बहुत ही उत्तेजक और प्रेरणा- 
दायब हो सकती है । भीष्मविजय का प्रदर्शन इस शक्ति 
का पुरा आभास देता था । 
अभिनेताओं में रोहिणी ओक का अम्बा के रूप में मृत्य 
और अभिनय बडा जोरदार तो था ही, उसमें किसी 
हदु तक वह सहजता और उपज भी थी जो पारम्परिक 
नाट्य-रूपों के खास गुण हैं । रोहिणी अम्बा के चरित्र के 
अनेक पक्षों और स्तरों को दिखाने में सफल हुई । राजा 
साल्व के रूप में के० एन० चोपडा, भीष्म के रूप में 
रत्न कुमार थियम और दृढ़सेन के रूप में अजीत वाछानी 
भीट्टयक्षगान की भारी वेशभूषा तथा अपरिचित नृत्य- 
गतियों के बावजूद, अपने प्रदर्शन में जीवन्तता बनाये रख 
सके । विभिन्न राजाओं के दूतों या सेवकों के रूप में 
रणजीत कपूर, पंकज कपूर और दिलीप शाह मनोरंजक 
विविधता पैदा करने में सफल रहे । कुल मिलाकर यह 
बडा उत्तेजक नाद-य-अनुभव रहा जिससे पारम्परिक 
नाट्य-रूपों के और भी गहरे अन्वेषण की संभावनाएँ 
पैदा हुई । 
चंद्रवदन मेहता का भवई नाटक होहोलिका हिन्दी में 
तीसरे वर्ष के निर्देशन के छात्र जयदेव हतंगडी ने अपने 
अभ्यास के रूप में पेश किया जिसमें, कुछ संक्षेप-सम्पादन 
तथा र्म'जाव की आवश्यकता के बावजूद, जान थी । 
विद्यालय की रेपर्टरी मंडली ने उयोति देशपांडे के निर्देशन 
में सर्वेश्वर दयाल सवसेना का नौटंकी और नाटक की 
मिली-जुली शैली में लिखा बकरी प्रस्तुत किया । इसमें 
गाँधी के नाम पर आज के सत्ताधारियों तथा उनके 
पिछलगुओं की हिंसा, स्वार्थवृत्ति और शोषण के ऊपर 
व्या-यंग है । पर आलेख के पहले अंश में ही संयोजन नाट- 
कीय है और व्यंजना में रोचकता और तीखापन है । बाद 
का अंश इष्टा के घटिया नाटकों-जैसा सीधा प्रचारात्मक और 
वर्णनात्मक हो गया है । इसलिए लम्बा औ र उबाल भी 
लगता है और बेहद बनावटी तथा ढीला भी । मगर 
बकरी की मालकिन गरीब औरत को सिपाहियों की मदद 
से मारपीट कर भगा देने के प्रसंग तक का अंश बेशक 
दिलचस्प लधु-नाटक हो सकता है । 
इसलिए निर्देशिका ज्योति देशपांडे शुरू के अंश में ही 
नौटंकी शैली के संगीत, लयबद्ध गति-विधान, व्यंगात्मक 
संवादों और अभिनय का नाटकीय संयोजन कर सकी: । 
उससे उनकी निर्देशकीय क्षमता का सम्भावनापृर्ण 
परिचय मिला । पर बाद के अंशों में उनकी सूझ-बूझा 
बहुत कारगर साबित नहीं हुई । सुरेखा सीकरी, मनोहर 
सिंह, उत्तरा बावकर और बलराज पंडित ने क्रमश: 
नटी, दुर्जन सिंह, औरत और सिपाही के रूप में सक्षम 
अभिनय किया । मगर सबसे आकर्षक था ज्योति देशपांडे, 
उत्तरा बावकर तथा उनके साथ दूसरे लोगों का गायन, 
उससे ही प्रदर्शन का पूर्वार्ध इतना जीवन्त और असरदार 
हो सका । 
इस बार दिरुली के रंगजगत की सबसे उत्तेजक घटना 
थी राजिन्दरनाथ के निर्देशन में अभियान द्वारा प्रस्तुत 
विजय तेंडुलकर का बहुचर्चित नाटक घासीराम कोतवाल है 
राजिन्दरनाथ पश्चिमी शैली के नाटकों के संवेदनशील 
निर्देशक रहे हैं । पर संगीत-मृत्य, तथा पारम्परिक ढंग' 
की रीतिधमी: रूढियों के इस नाटक को बड़े कल्पनाशील 
ढंग से संयोजित करके उन्होंने अपनी क्षमता का एक 
नया क्षेत्र उदघाटित किया । 
६ ५/नटरंग- २ ३ 
