बुनियादी कठिनाई यह है कि जब कि अन्य कला रूपों में पश्चिमी प्रभाव, कलाकार के विचारों 
और दृष्टिकोण को एक विशेष दिशा देकर भी, अंतत: उसकी रचना के रूप और बुनियादी 
रुझान को निर्धारित करते हुए भी, कम से कम नई रचनाओं की सृष्टि संभव बनाता है, 
वहाँ नाटक के क्षेत्र में उसके कारण घोषित रूप में अथवा चोरी से विदेशी नाटकों के 
अनुवादों-रूपा-तरी की प्रवृति बढ़ती है, नए नाटकों की रचना की नहीं । विदेशी नाटकों के 
प्रदर्शन रंगमंच पर सार्थक नाटकीय अनुभूति भले ही प्रस्तुत करें पर भारतीय नाटक में 
उससे कोई नई गति नहीं आती । विदेशी नाटकों से प्रभावित होकर, चाहे उनके ही दृष्टिकोण 
से, नए सृजनात्मक नाटक लिखना एक बात है और विदेशी नाटकों के अनुवाद अथवा कुछ 
रूपांतर रंगमंच पर प्रस्तुत करते रहना दूसरी बात । एक प्रकार से यह कुछ वैसा ही है कि 
हमारे नए कवि या कहानीकार पश्चिमी दृष्टिकोण से प्रभावित होकर नई रचनाएँ लिखने के 
बजाय पश्चिमी साहित्य के अनुवाद या रूपांतर से संतुष्ट हो जाएँ । निस्सन्देह नाटकों के 
केवल अनुवाद या रूपांतर से संतुष्ट हो जाने का एक कारण यह भी है कि रंगमंच का प्रदर्शन 
एक स्तर पर विदेशी नाटकों को लेकर भी कला सृष्टि में, जीवन की किसी गहन अनुभूति को 
संप्रेषित करने में, सफल हो सकता है । किंतु अंतत: इससे भारतीय रंगमंच के विकास की 
समस्या नहीं सुलझती क्योंकि वह भूलता भारतीय नाटक साहित्य के विकास से अलग नहीं 
किया जा सकता । और इस दृष्टि से चाहे जितने महान और महत्त्वपूर्ण विदेशी नाटकों के 
रूपांतरों अथवा अनुवादों के प्रदर्शन भारतीय रंगमंच पर गंभीर रंगप्रेमियों द्वारा किए जाएँ, 
वे वास्तविक, गंभीर भारतीय नाटक रचना और उनके प्रदर्शन द्वारा समकालीन भारतीय 
जीवन की किसी तीव्र और सार्थक अनुभूति से साक्षात्कार के पर्याय नही: हो सकते । 
इसीलिए वास्तव में जिस बात की ओर हमारे देश के गंभीर रंगकर्मियों को ध्यान 
देना है वह है भारतीय नाटक की खोज । जीवन के प्रति हमारा जो भी दृष्टिकोण हो, पर 
अनिवार्य आवश्यकता इस बात की है कि वह हमारी विभिन्न भाषाओं में मौलिक नाटक 
रचना के रूप में अभिव्यक्त हो । रंगमंच को निरे मनोरंजन अथवा आत्मप्रदर्शन से अधिक 
किसी गहन अनुभूति की कलात्मक अभिव्यक्ति का साधन मानने वाले गंभीर रंगकर्मियों के 
सामने इसीलिए गंभीर मौलिक नाटकों की रचना का प्रशन सबसे महत्त्वपूर्ण प्रश्न है । इस 
प्रश्न का कोई हल निकाले बिना वास्तव में गंभीर रंगमंच की स्थापना नहीं हो सकती । 
विदेशी अनुवादों और रूपांतरों का अभियन-प्रदर्शन एक तात्कालिक संतोष भलै ही दे, 
किंतु अंतत: वह मरुभूमि की ही और ले जाने वाला मार्ग है । जब तक हम अपने ही जीवन, 
अपनी ही दैनंदिन अनुभूति में से अपने दृष्टिकोण को न प्राप्त करेंगे, और अपनी जीवन दृष्टि 
से अपनी अनुभूति को देखकर उसे नाटक के माध्यम से अभिव्यक्त करने के लिए तैयार न 
होंगे, तब तक प्राणवान और सार्थक गंभीर रंगमंच की स्थापना निरा स्वप्न मात्र ही रहेगी । 
नई दृष्टि से लिखे गए मौलिक नाटकों के कहि-पत अथवा वास्तविक अभाव में विदेशी 
भाटकों के प्रदर्शनों की बढ़ती हुई प्रवृति से रंगमंच के और भी बहुत-से पक्ष जुड़े हुए हैं । 
हमारे गंभीर रंगकर्मी और नए कार्यकर्ता एक प्रकार का ऊपरी, बाहरी दृष्टिकोण अपनाते 
जा रहे हैं; विदेशों से सीखकर आने वाले अथवा देश में ही नाटक की शिक्षा प्राप्त करने 
