वाले बहुत-से रंगकर्मियों के मन में अपने देश, जीवन और साहित्य के प्रति एक प्रकार का 
तिरस्कार का भाव जागृत होने और पनपने लगता है और उनके व्यक्तित्व ऐसे कृत्रिम और 
सतहजीवी बनते जाते हैं कि गंभीर रंगकार्य दूसरे ही प्रकार के कारणों से क्रमश: उनके 
लिए असंभव हो जाने की आशंका है । बहुत-से ऐसे लोगों को कोई भारतीय नाटक अच्छद्भ 
नहीं लगता पर साथ ही पश्चिमी संस्कृति, कला और नाटक से भी उनका इतना कम परिचय 
होता है कि उसे भी वे प-जानवरों अपनाते हैं । इस प्रकार उनका रंगकार्य गंभीर और सार्थक 
होने के बजाय सतही और निरुप्राण होता जाता है । क्योंकि अंतत: वही रंगमंच प्राणवान 
हो सकता है जिसकी जड़ कहीं न कहीं, किसी न किसी स्तर पर, अपने देश की मिटूटी में 
हों, जो अपने जीवन से उत्पन्न अनुभूतियों को अपने ही देश की भावधारा से संपृक्त होकर 
अभिव्यक्त करता हो । भारतीय रंगमंच के संदर्भ में परंपरा की समस्या की पहचान और 
उसके हल की खोज भी इसी दृष्टिकोण से जुडी हुई है । भारतीय रंगमंच को 'परंपरावादी' 
बने बिना ही उस तत्व की खोज करनी है जो हमें अपने जीवंत परिवेश से, उसके वर्तमान 
से ही नहीं बल्कि उसके अतीत से और भविष्य से भी जोड़ सके । यह खोज हम विदेशी 
मुहावरों को, या पश्चिम के प्रसिद्ध विचारकों के प्र सिद्ध विचारों को, दोहराकर नहीं कर 
सकते । भारतीय नाटक का रूप और उसमें अभिव्यक्त वस्तु दोनों के ही स्तर पर परंपरा 
की यह समस्या बडी तीव्र है और गंभीर रंगमंच को इसके समाधान की ओर ध्यान दिए 
बिना कोई छुटकारा नहीं है । 
इसी अंक में अन्यत्र रवींद्रनाथ र्टगौर के नाटक राजा को लेकर धुव गुप्त की 
विवेचना किसी हद तक इस समस्या के एक पक्ष को सामने लाती है 1 भारतीय नाटक के 
रूप और शिल्प संबंधी कुछ महत्त्वपूर्ण बातों पर सुरेश अवरुथी के लेख में भी विचार किया 
गया है । संभवत: नटरंग के अगले अंको" में विभिन्न दृष्टियों से इस समस्या के अन्य पक्षों 
पर भी विचार प्रस्तुत हो सकेंगे । 
इस अंक में प्रकाशित नाटक बिना दीवारों के धर मन्दू भंडारी का पहना नाटक है । 
इसका एक रूप उन्होंने कई वर्ष पहले लिख रखा था । प्रसन्नता की बात हैकि नटरेंग में 
नाटकों के प्रकाशन की योजना से उन्हें इसे पूरा करने की प्रेरणा मिली । बहुत थोड़े-से ही 
समय में उन्होंने नाटक को पूरा फिर से लिखा और यद्यपि किसी हद तक जितना वे चाहती 
थीं उतना इसके रूप को नहीं निखार सकी, फिर भी हमें लगता है कि इस नाटक में अनु- 
भूति की आत्मीयता और ताजगी है जो गोटकप्रेमियों का ध्यान आकर्षित करेगी । हमारी 
यह धारणा रहीं है की हिंदी नाटय साहित्य की ओर जब तक हमारे तरुण, प्रतिभावान लेखक 
उन्मुख न होंगे तब तक हमारे नाटक और रंगमंच को मनोरंजन करने वालों, आत्-मप्रदर्श-कों 
अथवा पाटूयक्रम के लिए नाटक लिखने वालों के चंगुल से मुक्ति नहीं मिलेगी । यदि नटरंग 
किसी भी प्रकार से संवेदनशील और अनुभूतिसंपन्न लेखकों को नाटक लिखने की ओर प्रेरित 
कर सका तो उसका एक बडा कर्तव्य पूरा होगा । हमें आशा है कि मन्दू भंडारी के इस 
नाटक से और भी बहुत नए सृजनशील लेखकों को नाटक लिखने की प्रेरणा होगी 1 
