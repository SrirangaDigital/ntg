सार्थकता की खीज 
रतीय जीवन के अन्य क्षेत्रों की भाँति हमारे रंगमंच का विकास भी एक विचित्र प्रकार 
के विरोधाभास में हो रहा है 1 एक ओर देश के कुछेक भागों को, बस्ति नगरों को, 
छोड़कर नियमित रंगमंच नहीं के बराबर है, और रंगमंच के सभी प्रेमी चाहते हैं कि शीघ्र 
से शीघ्र व्यावसायिक रूप में चलने वाले नियमित रंगमंच हमारे देश में स्थापित हों और 
विकसित हों । क्योंकि यह स्वाभाविक ही है कि रंगमंच को अपने जीवन का मुख्य कार्य 
मानने वालें लोग यह चाहते हैं कि वे अपना सारा समय किसी व्याघात और बाधा के बिना 
उसे दे सकें, उसे अपनी आजीविका का साधन भी बना सकें । किंतु साथ ही, दूसरी और, 
रंगमंच की ओर उन्मुख होने वालें जागरूक व्यक्तियों में, रंगमंच को एक अत्यंत महत्वपूर्ण 
तथा सशक्त कलात्मक अभिव्यक्ति का साधन मानने वाले लोगों में, इस बात की भी तीव्र 
चेतना है कि व्यवसायी रंगमंच की स्थापना हो जाना ही पर्याप्त नहीं है । देश के कई भागों 
में और भाषाओं में नियमित व्यवसायी रंगमंच आज भी मौजूद हैं । वास्तव में आवश्यकता 
इस बात की है कि ऐसा रंगमंच हमारे देश में स्थापित हो जो केवल जीवन की कड़वाहट 
को भूलने का, 'गम गलत करने' का, मनोरंजन का एक और उपाय होने के बजाय जिदगी 
को समझने का, मनुष्य को सत्य का, कठोर और निर्मम यथार्थ का, साहसपूर्वक सामना करने 
के लिए तैयार करने का साधन हो । इसमें कोई संदेह नहीं कि हमारे देश में गंभीर रंगकर्मी, 
अभिनेता, निर्देशक, नाटककार तथा अन्य रंगप्रेमी, क्रमश: इस बात को स्वीकार करते जा 
रहे हैं कि रंगमंच निरा मनोरंजन नहीं है, निरा तमाशा नहीं है, बस्ति आत्माभिव्यक्ति और 
आत्मान्देषण का महत्त्वपूर्ण माध्यम है । 
रंगमंच के प्रति इन दो दृष्टिकोणों का अतिविरीध स्पष्ट है और किसी न किसी स्तर 
पर वह दो विभिन्न जीवनदृष्टियों का सूचक है । यह अनिवार्य है कि उसके कारण रंगमंच के 
प्रारंभिक विकास की मौजूदा स्थिति में कई प्रकार की सैद्धांतिक और व्यायावहारिक समस्याएँ 
और भ्ररैतियाँ तथा अनिश्चित स्थितियाँ उत्पन्न हो रही हैं । संभवत: प्रत्येक भाषा क्षेत्र के 
रंगमंच में इन्हीं दो दृष्टिकोणों से जुड़े हुए दो दल-जै से बनते जा रहे हैं और उनके बीच इनसे 
संबंधित प्रानों को लेकर बडी तीव्रता के साथ वाद-विवाद होने लते हैं । आए दिनों इस 
विषय पर गोष्ठियाँ और परिसंवाद आयोजित होते हैं कि आज रंगमंच की प्रमुख आवश्यकता 
लोकप्रियता है या कलात्मकता है क्या इन दोनों में अनिवार्य विरोध है या कोई सामंजस्य 
संभव है ? अथवा, नाटक को 'साहित्यिक' होना चाहिए या "अभिनयोपयुक्त' 23 आदि । ये सारे 
विवाद और चर्चाएँ निस्सन्देह इस बात की सूचक हैं कि भारतीय रंगमंच की स्थापना का 
प्रश्न अब एक नए स्तर पर उठ गया है और उसकी ओर अब वे लोग भी धीरे-धीरे खिचने 
लगे है जो रंगमंच को एक कला रूप समझते हैं, निरा आत्मप्रदर्शन का अथवा खाली समय 
