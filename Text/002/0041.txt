नट-श्रेष्ठ बालगंधर्व 
यशवंत केलकर 
कुछ साल पहलें की बात है । बंबई के शिवाजी पार्क 
मैदान में मराठी के प्रसिध्द अभिनेता बालगंधर्व का 
अमृत महोत्सव समारोह चल रहा था । समारोह की 
अध्यक्षा थीं महाराष्ट्र राज्य की राज्यपाल श्रीमती विजया 
लक्षमी पंडित । मंच पर बालगंधर्व जी के इधर-उधर बैठे 
थे दयानंद बांदोडकर, यशवंतराव चह्नश्या, नाटककार 
आचार्य अरि, पृथ्वीराज कपूर, शिवाजी गणेशन और 
साथी नाथ पै । इन सब रसिक लोगों के बीच थे हमेशा 
की कृतज्ञ और शालीन मुद्रा में बालगंधर्व, सामने' बैठे 
हजारों रसिक श्रीताओं का आशीर्वाद लेने के लिए । 
समारोह के अंत में बालगंधर्व जी ने रसिक श्रोताओं के 
इस आशीर्वाद को स्वीकार करते हुए अपनी दर्दभरी 
आवाज में बोलना शुरू किया, 'माझे अन्नदाते माय 
बाप हो---- 1 हैं 
सामने प्रेक्षकों में बैठा मैं उनकी मूर्ति देख रहा था 
और उनके शब्दों का आकंठ पान कर रहा था । लेकिन 
मेरा अंतर्मन देख रहा था अपने बचपन में देखा हुआ 
वह अमर नाटक एकच प्याला और मेरे सामने खडी 
थी सिंधु के रूप में एक आदर्श भारतीय स्वी, जो अपने 
बड़े भाई को समझा रही थी कि पति के चरणों में ही 
स्वी का स्वर्ग है । इसी गद्य भाषण से वे संगीत के 
सुमधुर लोक में कैसे चले गए, तब इसका पता ही मुझे 
नहीं चला था 1 गद्य संवाद और संगीत का सुमधुर 
मिलाप बालगंधर्व जी के अभिनय में दिखाई देता था । 
उनके गद्य भाषण में भी एक तरह के ताल-सुर और 
लय की लहरें रहती थीं । 
रंगमंच पर बालगंधर्व नाम से परिचित इस महान 
कलाकार का असली नाम है नारायणराव राजहंस । 
उनके कंठ से बरसनेवालें स्वर्गीय संगीत को सुनकर ही 
लोकमान्य तिलक ने उनको बालगंधर्व नाम दिया । 
और तब से राजहंस घराने में पैदा हुआ यह नारायण 
बालगंधर्व बनता और इसी नाम से उसका रंगमंच पर 
प्रथम अवतार हुआ । 
उनसे पहले रुत्री भूमिकाओं में भाऊराव कोरुहटकर 
ने बहुत नाम कमाया था । उन्हें रंगमंच पर जिन्होंने 
देखा है वे कभी भूल नहीं सकते । जब बालगंधर्व ने रंग- 
मंच पर पैर रखा वह संगीत नाटकों का जमाना था 1 
उन दिनों संगीत नाटकों में संगीत का उपयोग रस परि- 
पुष्टि के लिए ही यथोचित किया जाता था । नाटक का 
संगीत के जलसे में रूपांतर तब तक नहीं हुआ था । 
यह नहीं कि उस जमाने में गद्य नाटक नहीं चलते थे । 
गणपतराव जोशी नाम के प्रख्यात गद्य नट - उसी जमाने 
के हैं । लेकिन प्रेक्षकों पर संगीत नाटकों का प्रभाव 
ज्यादा था क्योंकि संगीत के कारण मनोरंजन और 
नाट्य प्रभाव दोनों प्राप्त होते थे । ऐसे रंगमंच पर 
जरूरत थी कुशल नट-गायक की जिसका गायन अभि-, 
नय का माध्यम हो । अभिनय और संगीत का यह 
संगम बालगंधर्व की अभिनय कला मैं जितना था उतना 
आज तक किसी गायक-नट में नहीं दिखाई दिया है है 
नाटक का प्रधान रस, रंगमंच पर चलने बाले दृश्य का 
भाव और अपनी भूमिका-य-इत सबको ध्यान में रख- 
कर गीत विस्तार साधने की कला बालगंधर्व में हीं थी । 
गद्य और पद्य संवादों में समान अभिनय कौशल बाल- 
गंधर्व दिखा सकते थे । 
बालगंधर्व की सफल भूमिकाओं में शकुंतला, 
शारदा, सुभद्रा, वसंतसेना, भामिनी, रुक्तिणी, देवयानी, 
द्रोपदी, मीरा, सिंधु, कान्होंपात्रा आधि अनेक हैं । वह 
हरेक भूमिका का एक कलाकार और विद्यार्थी की दृष्टि 
से अभ्यास करते थे । उनके भक्त कहते हैं कि उनकी 
प्रत्येक भूमिका में प्रेक्षकों को चरित्र के अनुकूल यथार्थ 
और भिन्न रूप का दर्शन हुआ है । पर कुछ यशस्वी 
अभिनेताओं का और जानकार बुजुर्गों का यह कहना है 
४ १ 
