है को दिलचस्प ढंग से बिताने का साधन अथवा निरा मनोरंजन का एक प्रकार नहीं मानते । 
यहाँ यह बात निस्सन्देह विचारणीय है कि यह बहस केवल रंगमंच के क्षेत्र में ही हो 
रही हो, ऐसा नहीं है । यह चर्चा, उदाहरण के लिए, साहित्य और कां-व्य के क्षेत्र में भी 
उतनी ही तीव्र है या रही है । कवि सम्मेलन में लोकप्रिय होने वाली कविता वास्तविक 
कविता है अथवा 'नई' कविता ? सीधा-सादा वर्णनात्मक प्रकार का कथा साहित्य…उपन्यास 
और कहानियाँ-ते-जीवन के सत्य को अभिव्यक्त करता है, अथवा वह कथा साहित्य जो यथार्थ 
से लिपटी हुई मादकता का, हमारी खोखली सांस्कृतिक मान्यताओं का, साहसपूर्वक आवरण 
चीरकर सत्य को . उसके निर्मम रूप में उजागर करता है ? नई कहानी अथवा नई कविता 
को लेकर चलनेवाली बहस रंगमंच में लोकप्रियता को लेकर चलनेवाली बहस का ही एक 
रूप है । अंतर केवल दोनों के स्तर और विस्तार तथा व्याप्ति में है, और रंगमंच के क्षेत्र में 
चलनेवाली बहस कला चेतना की प्रारंभिक अवस्था की सूचक है । किसी न किसी अवस्था में 
यहीं स्थिति हमारे देश की चित्रकला की भी रही है और क्रमश: नृत्य और संगीत में भी 
ऐसे प्रश्नों की अनुगूँज सुनाई देने लगी है । एक प्रकार से यह जीवन में कला की आधुनिक- 
तम मयदिरुओं की प्रतिष्ठा का ही प्रश्न है । क्योंकि धीरे-धीरे हम इस धारणा से मुक्त होते जा 
रहे हैं कि मनोरंजन कला का अनिवार्य धर्म है, और बिना मनोरंजक या हृदयग्राही हुए 
कोई रचनात्मक अभिव्यक्ति या कलात्मक सृष्टि हो ही नहीं सकती 1 इस प्रकार रंगमंच हमारे 
देश में भी अन्य विभिन्न सृजनात्मक माध्यमों के बराबर का दर्जा धीरे-धीरे ले रहा है । 
किंतु साथ ही रंगमंच के विकास पर ये दो दृष्टिकोण बहुत-सी सैद्धांतिक तथा 
व्यावहारिक समस्याओं को भी जन्म दे रहे हैं । कलात्मकता के नाम पर एक प्रकार की 
मिथ्या अभिजात भावना, एक प्रकार की अहम्मन्यता और फैशनपरस्ती को भी प्रश्रय मिलता 
है और पश्चिमी अनुकरण की प्रवृति बढ़ने लगती है । उदाहरण के लिए, इस प्रश्न को ही 
लीजिए कि कलात्मक रंगमंच के लिए क्या विदेशी नाटक चुनना ही अनिवार्यता आवश्यक 
है है प्रश्न गंभीर है, क्योंकि आजकल देश भर में, विभिन्न भाषाओं में और विशेषकर हिंदी 
में, जो भी दल या व्यक्ति अपने आपको स च्चर और गंभीर नाटय प्रेमी या रंगकर्मी 
समझता है, उसकी प्रवृति अधिकांश: श्रेष्ठ विदेशी नाटकों के अनुवाद या रूपांतर प्रस्तुत 
करने की होती है । अपनी भाषा में, अथवा अन्य भारतीय भाषाओं में, उसे ऐसे नाटक सूझते 
या मिलते ही नहीं जो नाटय रचना की दृष्टि से भी श्रेष्ट हों और जो जीवन की किसी गहन 
अनुभूति से साक्षात्कार कराते हों । फलता पिछले दिनों में लोकप्रियता-कामी मंडलियों द्वारा 
विदेशी प्रहसनों अथवा कामदियों के, अथवा रहस्यात्मक जासूसी ढंग के नाटकों के, अनुवाद 
या रूपांतरों के प्रदर्शन के अतिरिक्त, गंभीर नाटक मंडलियाँ भी प्राय: प्राचीन यूनानी अथवा 
आधुनिक योरपीय भाषाओं के नवीनतम नाटकों के रूपांतर प्रस्तुत करने लगी हैं, और 
भारतीय नाटकों के प्रदर्शन की संख्या कम होती जान पड़ती है । एक प्रकार से गंभीर रंग- 
कर्मियों में प्राचीन योरपीय क्लासिक नाटकों अथवा आधुनिक प्रयोगवादी नाटकों के प्रति 
झुकाव, साहित्य, काव्य तथा अन्य कला माध्यमों में पश्चिमी साहित्य अथवा कला रूपों के 
प्रभाव का ही एक पक्ष है । किंतु इस समानता के बावजूद नाटक के क्षेत्र में एक बडी 
