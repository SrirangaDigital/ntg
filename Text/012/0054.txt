आदि थे । पर मलयालय रंगमंच पर यह आन्दोलन 
कई दशकों बाद पहुँचा । एन० कृष्ण पिल्ले, सी० 
जे ० टोमस, जी० शंकर पिल्ले, सी ० एन ० श्रीकान्तन 
नायर और एन ० एन० पिल्ले के नाटक यूरोपीय 
प्रभाव में३होने वाले आधुनिक विकास के प्रति- 
निधि हैं । 
इस सदी के प्रारंभ में जनसाधारण में जो 
नाटक बहुत लोकप्रिय थे वे ज्यादातर तमिल शैली 
के संगीत नाटक थे । साथ ही पुराने मलयालम 
लोक नाटक भी, मुख्यतया मंदिरों के उत्सवों में, 
प्रचलित थे । पर सर्वथा आनुष्ठानिक होने के 
कारण उनकी लोकप्रियता कम होती गयी । मगर 
तमिल शैली के नाटक कुछ अंतर के साथ सार्थ-, 
देशिक दृष्टि युक्त सामाजिक धारा अपनाकर 
चलते रहे । इस धारा के नाटक पिछले वर्षों में 
व्यायावसायिक तथा अव्यवसायिक दोनों प्रकार की 
मंडलियों द्वारा प्रस्तुत होते रहे हैं । 
पश्चिमी रंगमंच से अपनाया गया प्रकूतवाद- 
यथार्थवाद हमारे रंगमंच पर गहरी जडे जमाये 
बैठा है । आम लोगों की जिन्दगी के संगे ब्योरों 
से भरे नाटक दर्शकों को अब भी आकर्षित करते 
हैं । यह बात ध्यान में रखना जरूरी है कि रंगमंच 
पर यथार्थवाद चयनमूलक यथार्थवाद ही हो सकता 
है । मगर नाटकीय घटनाओं का चुनाव बहुत 
महत्वपूर्ण है, और उतना ही महत्त्वपूर्ण है उनका 
प्रस्तुतीकरण । किसी वास्तविक घटना का क्रोटो८ 
जैसा चित्रण केवल तथ्यों की बाहरी परतों की ही 
झरेंकी दे सकता है, पीछे छिपे सत्य का परिप्रेक्ष्य 
उसमें नहीं मिलता । 
वास्तव में एक समय केरल में नाटकीय प्रस्तु०- 
तियों की होड-सी लग गयी थी । बहुत-से नाटक- 
कारों को जिन्दगी के यथार्थ के चित्रण में सफलता 
मिली और उनकी बहुत-सी रचनाएँ बहुत अच्छी 
मानी गयी, जिनकी विषयवस्तु, तो सचमुच अच्छट्वेर 
थी पर जो रंगमंचीय प्रदर्शन के सीमित क्षेत्र से 
बँधी रहीं । के ० टी० मोहम्मद, पोनकुन्नम वाकी, 
पी० जे० एन्टनी, एस ० एल" पुरम सदानन्दन, 
नटरंग 
एन ० एन ० पिल्ले, तोणिल भासी, वैकोम 
चंद्रशेखरन नायर, जगती एन० के ० आचारी, आदि, 
ऐसे ही लोकप्रिय नाटककारों के नाम हैं जो व्याव- 
सायिक रंगमंच में लोकप्रिय हैं । समाज सुधार की 
दृष्टि से लिखे गये उद्देश्यप्रधान नाटकों का भी 
प्रचार है, और इस क्षेत्र में वी ० टी० भदटतिरिपदु, 
चेरुकड़०, एम० आर० बी ० और एम ० पी० अटूट… 
तिरिपदु, आदि, नाटककारों का नाम लिया जा 
सकता है । तिवकोडियन और टी० एन० गोपीनाथम 
नायर के हलके-फुलके सुखान्त नाटकों का भी 
शोक्रिया रंगकर्मियों पर असर रहा है । मगर 
अव्यावसायिक और अव्यावसायिक प्रदर्शनों की संख्या 
इतनी बढ़ गयी कि उनका स्तर गिर गया, चरित्र'- 
चित्रण, स्वराभिनय तथा अन्य बातों में एकरसता 
आने लगी । दर्शकों ने भी यह स्थिति पैदा होने में 
योग दिया और उनके बीच भी निजिध्यता फैल 
गयी । 
अब लोग यह समझने लगे हैं कि नाट्यकला 
के सम्बन्ध में दृष्टि और व्यवहार दोनों ही में 
परिवर्तन ज़रूरी है । यह बात उत्साहवर्धक है कि 
कुछ केन्दों में नये प्रयोग किये जा रहे हैं । यद्यपि 
इस प्रवृति को दकियानूसी लोगों ने पसंद नहीं 
किया है, फिर भी इसके समर्थकों का दावा है की 
वे रंगमंच में फिर से जान डाल कर क्रांतिकारी 
परिवर्तन लायेंगे और रुचि के स्तर को उठाकर 
नया दृष्टिकोण पैदा कर सकेंगे । इस आन्दोलन के 
समर्थकों के बारे में एक शिकायत यह है कि उनके 
काम में लोकप्रियता की कमी है । पर नाटक की 
लोकप्रियता अपने आप पैदा होने वाली चीज नहीं; 
वह लोगों की सांस्कृतिक पृष्टभूमि के कई पक्षों 
से जुडी होती है, इसलिए उसका संस्कार पैदा 
करना होता है । यह नया आन्दोलन मूलत: इसी 
धारणा पर आधारित है । ये प्रयोगवादी अपने 
प्रदर्शनों में इस देश के प्राचीन सिद्धांतों से प्रेरणा 
प्राप्त करते हैं और उनमें ग्रहण योग्य पाश्चात्य 
धाराओं को भी मिलाने की कोशिश करते हैं । यहाँ 
इस बात का उल्लेख किया जा सकता है कि 
५४ 
