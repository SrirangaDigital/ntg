नाट्यवृत्त 
होगा, तो प्रचार तो अपने आप ही हो जायगा 1 
बम्बई के आद्देस इंटरनेशनल ने पिछले दिनों 
अजित शाह के निर्देशन में जव हम न होंगे और 
पु ० ल ० देशपांडे के मराठी नाटक का हिन्दी रूपान्तर 
कस्तूरी मृग प्रस्तुत किया । दर्शकों ने कस्तुरी मृग 
अधिक पसन्द किया । सफल निर्देशन के लिए 
अजित शाह बधाई के पात्र हैं । इससे पूर्व १ है ६ ८ 
में भी अजित शाह की मंडली कानपुर में कदम- 
कदम बढाये जा और जब हम न होंगे, दो नाटक 
प्रस्तुत कर चुकी है । 
११६८ की भाँति १ ९६९ में भी अजित शाह 
के दल के ये प्रस्तुतीकरण बुरिजीवियों और गम्भीर 
रंगकर्मियों के बीच उतने अधिक चर्चित नहीं हुए 
जितने सामान्य दर्शकों के बीच । हिन्दी नाटकों में 
सामान्य दर्शको" की रुचि का जाग्रत होना शुभ 
संकेत कहा जा सकता है । आज हिन्दी रंगमंच को 
यदि दर्शकों का वांछित सहयोग नहीं मिल पा रहा 
है तो उसका एक कारण यह भी है कि अक्सर 
नाटक के आलेख और प्रस्तुतीकरण में सामान्य 
दर्शकों की आवश्यकताओं पर समुचित ध्यान नहीं 
दिया जाता । परिणाम सह होता है कि वे अक्सर एक 
ऐसे छोटे-से दर्शक समूह के मतलब की चीज भर 
रह जाते हैं, जिसमें मुख्यत: रंगकर्मी और समीक्षक 
ही होते हैं । दर्शकों का एक ऐसा विशाल समूह 
तैयार करना जो हिन्दी नाटकों को टिकट खरीद 
कर देखना अपने धन का अपव्यय न समझे, और 
धीरे-धीरे उसे उच्चस्तरीय कलात्मक नाटक: को 
समझने तथा उनका आनन्द लेने में समर्थ बनाना, 
रंगकर्मियों का ही दायित्व है । 
मुख्यत: अहिन्दी भाषा-भाषियों द्वारा गठित 
बम्बई की यह नाट्य संस्था अजित शाह के नेतृत्व 
में देश के विभिन्न भागों में अपने लोकप्रिय हिन्दी 
नाटकों को प्रस्तुत करके इस दिशा में जो कार्य कर 
रहीं है वह प्रशंसनीय है । 
देवप्रिय पन्त 
दर्पण ने गत ५ अक्तूबर, ,- १ ९६९ को 
लघमीनारायण लाल के नये नाटक मिस्टर 
अभिमन्यु की सफल प्रस्तुति द्वारा अपनी कीर्ति के 
आकाश में एक नया नक्षत्र जोडा । यह डा ० लाल 
का, दर्पण (सन १ ९६ २ ) के बाद, दूसरा नाटक था, 
जिसे इस संस्था ने गाँधी शताब्दी के अवसर पर 
मर्चफैटूस चेम्बर, कानपुर, के प्रेक्षागृह में आमंत्रित 
सामाजिकों के बीच प्रदर्शित किया 1 
डा ० लाल के इस नाटक में रंगमंच और ध्वनि'- 
नाटक के शिल्प का अच्छा समन्वय हुआ है और 
संभवत: इस दृष्टि से उनके अनेक पिछले नाटकों की 
अपेक्षा यह नाटक अधिक प्रोढ़ और हृदय-संवेद्य है । 
गाँधी शताब्दी के अवसर पर इसका अभिनय हमें 
उस कटु सत्य के दर्शन के लिए विवश करता है, जो 
गाँधी के बाद के जीवन-दर्शन के मूत्यों के ह्ररस और 
राजनैतिक ईमानदारी के उत्तरोत्तर बढ़ते अभाव के 
रूप में हमारे सामने अपने नान रूप में उपस्थित है । 
नाटक का नायक मि ० अभिमन्यु नौकरशाही 
का प्रतीक है, जो इस राजनैतिक 'शोषण और देई- 
मानी के चक्रव्यायूह में फँसकर अपनी आत्महत्या कर 
लेता है, शारीरिक नहीं, आत्मिक । श्रमिक नेता 
आत्मन जो राजनैतिक ईमानदारी का प्रतीक है, 
और जो नाटक में मि० अभिमन्यु को चक्रव्यूह से 
बाहर निकालने की प्रेरणा देता और उसका मार्ग- 
दर्शन करता है, नौकरशाही (मि० अभिमन्यु) की 
आत्मा का प्रतीक भी बन जाता है । निर्देशक राकेश 
वर्मा ने नाटककार के इस मंतव्य को मि ० अभिमन्यु 
के अन्तद्व३न्द्र के समय आत्मन को मंच पर लाने 
के बजाय नेपथ्य में ही - रख कर, बड़े प्रभावशाली 
और मनोवैज्ञानिक ढंग से व्यक्त किया है । आत्मन 
की हत्या मि० अभिमन्यु के आदतों की हत्या है, 
उसकी ईमानदारी और जनता के प्रति उसके दायित्व 
और वफादारी की हत्या है, जिसे वह कुछ क्षणों के 
लिए, सम्भवत: अपने अवचेतन मानस से, स्वीकार 
भी करता है, किन्तु तत्काल ही राजनैतिक बेईमानी 
के उभरते हाथों और स्वयं अपनी आत्मिक दुर्बलता, 
तथा घरेलू और ऊपरी-दबावों के कारण न चाहते हुए 
७ ३ 
