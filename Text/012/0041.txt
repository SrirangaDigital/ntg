प्रसाद की रंगमंच सम्बन्धी धारणा 
गोविन्द चातक 
सांद की रंगमंच सम्बन्धी धारणा से अवगत होने 
के लिए पयप्ति सामग्री उपलब्ध नहीं । फिर 
भी काव्य ओर कला तथा अन्य निबन्ध 
पुस्तक में इस विषय के कई ऐसे विचार-बिन्दु विद्या 
मान हैं जिनके आधार पर उनकी विचार-शक्ति 
और सूझ-बूझ का अनुमान लगाया जा सकता है । 
प्रसाद ने संस्कृत रंगमंच का सम्यक अध्ययन किया 
था; किन्तु इसके साथ ही वे पाश्चात्य रंगमंच की 
समकालीन प्रवृतियों से भी परिचित थे । दोनों के 
सम्बन्ध में स्वतंत्र चिन्तन करने के पश्चात उन्होंने 
जो निष्कर्ष निकाले वे मौलिक और महत्त्वपूर्ण हैं । 
कुछ समय पहले तक ये कई आलोचकों को अटपटे 
लगते रहे हैं, किन्तु अब वे समर्थन की अपेक्षा रखते 
हैं । 
प्रसाद ने रंगमंच का विकास कमियों पर आधा- 
रित माना है । उनके शब्दों में : "काव्यों के अनुसार 
प्राचीन रंगमंच विकसित हुए और रंगमंवों की 
नियमानुकूलता मानने के लिए काव्य बाधित नहीं 
हुए, अर्थात रंगमंवों को ही काव्य के अनुसार अपना 
विस्तार करना पड़ा और यह प्रत्येक काल में माना 
जायेगा कि काव्यरों अथवा नाटकों के लिए ही रंग- 
मंच होते हैं । काव्यों की सुविधा जुटाना रंगमंच 
का काम है क्योंकि रसानुभूति के अनन्त प्रकार 
४ : 
नियमबद्ध उपायों से नहीं प्रदर्शित किये जा सकते । 
और रंगमंच ने सुविधानुसार कर्मियों के अनुकूल 
समय-समय पर अपना स्वरूप परिवर्तन किया 
है ।" तो 
प्रसाद की यह उक्ति इस ओर संकेत करती है 
कि नाटक का जाम काव्य के माध्यम से रंगमंच से 
पहले और उसके लिए हुआ है । फलता रंगमंच 
ने अपने को युग-युग में ढालने का प्रयत्न किया है । 
रंगमंच और नाटक की विकास-यात्रा में ऐसे अनेक 
अवसर आये हैं जब या तो नाटक अपनी क्षमता में 
दुर्बल सिध्द हुआ है या फिर रंगमंच नाटक से पिछड़ 
गया । कई बार नाटककार को हारकर रंगमंच की 
सीमांएँ स्वीकार करनी पडी या फिर रंगमंच की 
सामर्थाहीनता ने ही उसे असन्तुष्ट बनाकर उसकी 
उपेक्षा करने के लिए बाध्य कर दिया । 
प्रसाद के युग में नाटककार के सामने ये ही दो 
विकल्प थे । उनके युग का रंगमंच पारसी रंगमंच 
था जिसके प्रति उनके मन में स्वाभाविक अरुचि 
थी । स्वयं उनके अनुसार "पारसी स्टेज में दृश्यों 
और परिस्थितियों के संकलन की प्रधानता थी । 
१६ काव्य और कला तथा अन्य निबंध 
पृ० १०१। 
