करता है तो उसके ऊपर यह फतवा देना ठीक नहीं 
की उसे रंगमंच का ज्ञान ही नहीं । सच्चाई यह है 
कि नाटककार ही रंगमंच का आदि कर्ता होता है । 
उसका मानस-पटल ही सृजन के क्षणों में आरम्भिक 
रंगमंच का कार्य करता है । बाद में मंच पर जिस 
रूप में भी नाटक का पुन: सूजन होता है उसका 
आधार वही प्रस्तुत करता है । इसी आधार पर 
डा० धमश्वीर भारती ने नाटक के लिए प्रयुक्त 
'लीला' शब्द की व्यायाख्या करते हुए नाटककार को 
अपने नाटक का प्रथम दर्शक भी कहा है, क्योंकि 
सृजन के क्षणों में नाटक उसी की आँखों के आगे 
दृश्यमान होता है । ३३ तो नाटक के कथ्य में जितनी 
अधिक नाटकीयता, अनुभूति की तीव्रता और अनु- 
भव की प्रामाणिकता होगी, उतना ही अधिक उसमें 
रंगमंचीय क्षमता भी होगी । डा० भारती के इस 
कथन में पूर्ण सत्यता है कि जो नाटककार "जितना 
सूक्ष्म, सचेत, सजग दर्शक रहा है उस भाव लीला 
का, वह उतने ही जीवन्त रूप में उसे नाटक के रूप 
में बाँध पाया है । ऐसी प्रेरणापूर्ण नाट्य-कृति स्का: 
अपने में रंगमंच का विधान निहित रखती है ।" तो १ 
यदि इस स्वयंसिद्धि को स्वीकार कर ले: तो यह 
कहते में अत्युक्ति न होगी कि प्रसाद के पास वह 
रंगमंचीय दृष्टि विद्यमान थी और उनकी नाट्य- 
कृतियाँ नाटककार के आन्तरिक रंगमंचीय विधान 
से हीन नहीं हैं 1 यदि नाटक लिखते हुए नाटककार 
अपनी कल्पना की आँखों के सामने रंगमंच का एक 
साँचा खड़ा कर सकता है, तो क्या कारण है कि 
कोई निर्देशक उसकी कल्पना को वास्तविक रंग- 
मंच पर रूपाकार न प्रदान कर सके ? जो प्रसाद के 
नाटकों के अनभिनेय होने की बातें करते हैं, वे 
नाटक की अपेक्षा रंग-संकेतों पर विश्वास करते हैं । 
जबकी सच्चाई यह है कि यदि रंग-संकेत अथवा 
दृश्यविधान पर ही निर्भर रहें तो शेक्सपियर और 
कालिदास के नाटक भी अनभिनेय कहे जा सकते हैं । 
प्रश्न अभिनेयता और मंचानुकूलता का नहीं है । 
१ १. नटरंग, अंक १ , पृ० ५२ । 
नटरंग 
प्रश्न इस बात का है कि कोई नाट्य-कृति मंच पर 
लाने योग्य है भी या नहीं है इस दृष्टि से देखें तो 
मंचन की कितनी ही कठिनाइयों के बावजूद प्रसाद 
के नाटकों को किसी दिन अपेक्षित मंच मिलेगा, 
इसमें कोई सन्देह नहीं है । जो उनके नाटकों की 
रंगमंचीयता पर प्रश्नचिह्न लगाते हैं, वे रंगमंच 
की क्षमता से विमुख ही कहे जायेंगे । "दुर्भाग्य से 
रंगमंच नाटककार से पीछे है जबकी रंगमंच को 
नाटककार के साथ होना चाहिए । नाटककार समय 
के आगे है । रंगमंच को भी नाटककार की बराबरी 
में आना पड़ेगा ।"१ ३ प्रसाद रंगमंच से यही अपेक्षा 
करते थे । 
यह कहता भी उचित न होगा की प्रसाद के 
सामने कोई रंगमंच ही न था । वस्तुत: उनके सामने 
तीन रंगमंच थे : संस्कृत रंगमंच (पुस्तकीय ज्ञान के 
रूप में), पारसी रंगमंच और हिन्दी का असंगठित 
रंगमंच । प्रसाद से पूर्व भारतेन्दु युग के नाटककार 
संस्कृत तथा लोक मंच की शैली पर कुछ प्रयोग कर 
चुके थे, किन्तु शीघ्र ही हिन्दी का रंगमंच जन्म 
लेते ही साँस तोड़ने लगा था । फलता प्रसाद को 
संस्कृत और हिन्दी रंगमंच की बीच की विकास-- 
श्रृंखला नहीं प्राप्त हुई । फिर भी उन्होंने पारसी रंग- 
मंच से बहुत कुछ ग्रहण किया । एक विचित्र बात 
यह है कि जिन दृश्यों के कारण हिन्दी के कई 
मूर्धन्य आचार्य प्रसाद के नाटकों को अनभिनेय 
कहते हैं, वे वहीं दृश्य हैं जिनको प्रसाद ने पारसी 
रंगमंच की रूढियों के प्रभावस्वरूप ग्रहण किया है । 
इस प्रकार हम प्रसाद को समकालीन रंगमंच को 
स्वीकार करते भी पाते हैं और अस्वीकार करते भी । 
महान और युगान्तकारी साहित्यकार की भाँति 
प्रसाद इस क्षेत्र में भी अतीत और भविष्य के बीच 
के सेतु बने । उन्होंने जहाँ समकालीन पारसी 
रंगमंच को अस्वीकार किया वहाँ केवल उनका अहं- 
१ २. इब्राहीम अरुकाजी द्वारा प्रस्तुत, प्रयाग 
रंगमंच इलाहाबाद के अखिल भारतीय नाट्य 
समारोह ( १ ९६६) के प्रतिवेदन से उद्धृत 1 
