से सीधे सम्बध्द अभिनेता, निर्देशक या रंगकर्मी रहे हैं । साथ ही यह स्वीकार 
किये बिना भी कोई चारा नहीं कि कई एक महत्त्वपूर्ण प्रदर्शनों पर जो सनी- 
क्षाएँ निकली वे बहुत-से लोगों को या तो एकांगी और अधुरी लगी, या पक्ष 
और विपक्ष में असंतुलित और किसी हद तक कम महत्वपूर्ण तत्वों पर जोर 
देती हुई लगी: । इनमें ऐसे प्रदर्शन भी शामिल हैं जैसे, दिशांतर द्वारा मोहन 
राकेश का आधे अधूरे, बहुरूपी द्वारा बादल सरकार का बाकी इतिहास, 
नाट्य विद्यालय द्वारा खरिया का घेरा, अम्लों आदि । इन प्रदर्शनों की 
समीक्षाओं से जो असंतोष हुआ उसने यह प्रतिक्रिया पैदा की कि समीक्षकों को 
किसी मंडली विशेष से सम्बद्ध नहीं होना चाहिए । 
मगर उस असन्तोष के विचारणीय और महत्वपुर्ण होने के बावजूद, 
अपने आप में इस प्रतिक्रिया में न तो सिद्धान्त की दृष्टि से बहुत 
दम है न व्यायावहारिक दृष्टि से । दुनिया में हर जगह, हर कलात्मक 
अभिठर्याक्त के क्षेत्र में, सक्रिय रचनाकार समीक्षक होते रहे हैं और 
होते रहेंगे । दुनिया की कुछ सबसे संवेदनशील, सूक्ष्म और युगांतकारी समीक्षा 
रचनाकारों द्वारा ही लिखी गयी है-कविता, साहित्य, ललित कला, संगीत 
और स्वयं रंगमंच से ऐसे कितने ही नाम लिये जा सकते हैं । और इसमें कुछ 
अजब भी नहीं । रचनाकार सर्जनात्मक कार्य की बुनियादी जरूरतों और 
कठिनाइयों को जितनी गहरांई, सूक्ष्मता और तीव्रता से पहचान सकता है वह 
बहुत बार तथाकथित तटस्थ समीक्षक के लिए सम्भव नहीं हो पाता । यहीं 
कारण है कि अक्सर बहुत-सी किताबी, लकीर पीटने वाली और स्वीकृत को 
ही मान्यता देने वाली समीक्षा तटस्थ लोगों की ही होती है । उनमें नये को 
पहचानने और उसके सन्दर्भ में समीक्षा के मानदंडों में परिवर्तन करने लायक 
क्षमता ही नहीं होती और न सर्जनशील साहसिकता होती है; उनमें केवल धंधे 
में लगे पेशेवर लोगों की चतुराई और निपुणता ही अधिक होती है 1 इसका यह 
अर्थ नहीं कि रचनाकारों की सारी समीक्षा श्रेष्ट ही होती है और पेशेवर 
समीक्षकों की किताबी और कल्पनाहीन ही 1 पर यह सहीं है कि सिद्धान्त के 
तौर पर रचनाकार के समीक्षक होने पर बंदिश लगाना बड़ा बचकाना और 
बेमानी सरलीकरण है जिससे कोई सही नतीजा नहीं निकल सकता । 
और यदि आज के भारतीय, और विशेषकर दिल्ली के, हिन्दी रंगमंच के 
आन्दोलन की स्थिति पर विचार करें, तो भी इस तर्क की अव्यावहारिकता 
साफ है । हमारे यहाँ अभी पेशेवर निर्देशक और अभिनेता ही नहीं हैं तो 
मंडलियों से असम्बद्ध पेक्षेवर समीक्षक कहाँ से आयेंगे ? जैसा पिछली बार 
कहा गया था, रंगमंच के कार्य में दिलचस्पी लेने वाले वे ही लोग हैं जो किसी 
न किसी मंडली से किसी न किसी रूप में जड़े हैं [ और उनमें भी जो बौद्धिक 
दृष्टि से, संवेदनशीलता और कल्पनाशीलता में, सबसे अच्छे हैं, वे प्राय: सभी 
अभिनेता या निर्देशक के रूप में या अन्य प्रकार से मंडली के सक्रिय सदस्य हैं । 
ऐसे ही लोगों में इतनी बौद्धिक सक्रियता और क्षमता और आवश्यक भाषाई 
४ 
नटरंग 
