नहीं देता है और यदि ऐसा है भी तो प्रश्न यह है कि 
क्या स्वयं अयूब में ही वह भोलापन और इन्नोसैस है ? 
अब की बात तो क्या, कभी भी उसमें यह विशेषता 
रही हो, नाटक पढ़कर ऐसा नहीं लगता । तब क्या 
तमाम अपेक्षाएं सिर्फ औरत से ही होती हैं है अयूब 
अपना 'खोल' उतारने या आत्मसाक्षात्कार करने के 
लिए रीता और नीरा दोनों लड़कियों से बलात्कार 
करता है । क्या औरत को साधन " की तरह इस्तेमाल 
करनेवाला अयूब का यह कृत्य कहीं न नहीं हमारी 
मध्ययुगीन तंत्र-साधना के निकट नहीं पड़ता ? और 
फिर इस सबके बावजूद क्या उसे आत्म-साक्षात्कार 
होता है है बार-बार यह प्रश्न मन को कचोटता है कि 
नाटक के अंत में आत्म-स्वीकार के समय पत्नी से की 
गयी ज्यादतियों-ज़बरदस्तियों और रीता से बलात्कार 
की बात तो जाने दे, कम-से-थम बच्ची नीरा के साथ 
किये गये क्रूर अमानवीय बलात्कार तक की अपराध- 
भावना उसमें क्यों दिखाई नही: देती है कुल मिलाकर 
अयूब का चरित्र सतही, खोखला, असंगत और अविश्वस- 
नीय लगने लगता है । कुछेक चरित्र ऐसे हैं जिनमें पहले 
और दूसरे अनुवर्तनों के बीच अन्दिति नहीं रह पायी 
है । दूसरे अनुवर्तन ३ में अब्दुरुला और नियामत की रूप- 
रेखाएँ आपस में. घुलमिल जाती हैं । खास तौर से ये 
दोनों पात्र जब अंत में सब कुछ के बावजूद "एक 
इंसानी कोशिश' की बात करते हैं, तो राकेश और 
कमलेश्वर का अंतर बहुत साफ हो जाता है । 
केंद्रीय पात्र और मूल समस्या का प्रश्न भी यहाँ 
काफी उलझा हुआ है । आरंभ में अन्दुरुला, मध्य में 
अयूब और अंत में पंडित महत्वपूर्ण हो जाते हैं । 
संभवत: इसी कारण सामान्य मानव नियति, पति-पत्नी 
या औरत-मदै के रिले की बुनियाद तथा व्यक्ति के 
वास्तविक चेहरे की सहीं पहचान के बीच नाटक की 
अनिर्वाते बिखर जाती है । 
राकेश आरंभ से ही नियतिवादी रहे हैं…नियति 
जो पूर्व-निर्धारित है और जिसके सामने इंसानी कोशिश 
बकुल बेमानी है । यहाँ भी बाढ़ में डूबते हुए व्यक्ति 
यदि अंत में बच जाते हैं तो सिर्फ इसलिए कि अचानक 
बाढ़ का पानी अपने आप घटने लगता है और संयोग 
से बाहरी सहायता मिल जाती है । यह डूबना और 
बचना एकदम परिस्थिति या नियति पर निर्भर करता 
है 1 चिंतन के धरातल पर यह एक प्रकार का निराशा-- 
६८मंरेंग-२७ 
वाद है जो अंतत: कर्महीनेता को जन्म देता है । 
कहीं-कहीं-य-खास तीर से अयूब के संवादों में------ 
ऐसे संदर्भ भी हैं, जिन्हें आसानी से स्वयं राकेश के 
जीवन से जोडा जा सकता: । इस प्रकार का" मनो-, 
वैज्ञानिक साम्य राकेश के सभी नाटकों की एक सामान्य 
विशेषता है । 
भाषा की दृष्टि से, दूसरे अनुवर्तन में कमलेश्वर 
ने काफी परिश्रम किया है और उसे पहले अनुवर्तन के 
अनुकूल बनाये रखने में उन्हें पर्याप्त सफलता भी मिली 
है । यहाँ तक कि पंडित और झुनझुनवाला के लंबे 
आत्म-स्वीकार अनायास राकेश के नाटकों के अंतिम 
लंबे-लेवे संवादों की याद दिला देते हैं । परंतु दूसरे 
अनुवर्तन में संवादों की उस विशिष्ट लय का प्राय: 
अभाव है जो चरित्र की आंतरिकता से उदृभूत होती 
है और जो हिंदी नाटक के संदर्भ में राकेश की नाट्य- 
भाषा की मूल पहचान बन गयी है । मृत्यु-भय और 
चरम-संकट से उत्पन्न" तनाव, घबरा., बौखलाहट और 
बेचैनी का तीखा अहसास न तो इस नाटक की भाषा, 
में ही है और न पात्रों के कार्य-यापार में ही । इस 
बौखलाहट और घबराहट कोरेस्तुत करने के लिए 
दूसरे अनुवर्तन में कमलेश्वर ने जिस प्रकार पात्रों के 
'प्रवेश' और 'प्रस्थान' नियोजित किये हैं उससे न केवल 
नाटक की संरचना ही शिथिल हुई है, बदिक इसकी. 
गंभीरता और नाटकीयता को भी क्षति पहुँची है । 
कहीं-कहीं शब्दों का चुनाव और वाक्य में उनका स्थान- 
निर्धारण भी उच्चारण की दृष्टि से दोषपूर्ण है । 
आत्म-स्वीकार नाटकीय और प्रभावपूर्ण नहीं है । 
इससे न तो पात्रों की सीवन उधड़ती है और न पाठक- 
दर्शक ही उद्वेलित होता है । इसमें तनाव, बेसवी और 
बेबसी का अभाव है । 
"नाटकीय शब्द' के अनुसंधान से उपलब्ध निष्कर्षों 
का भी कोई प्रभाव इस नाटक में देखने को नहीं मिलता । 
यह आकस्मिक नहीं हैं कि इतने समय से 'अभियान' 
के अतिरिक्त किसी नाट्य-संस्था ने इसे प्रस्तुत नहीं 
किया और न साहित्यिक दृष्टि से ही इसकी कोई विशेष 
चर्चा हो पायी । मेरे विचार से इस नाटक के एक 
'संपूर्ण-कृति' न बन पाने- का मूलभूत कारण राकेश का 
रचना-शैथिल्य नहीं है, बल्कि वह कूर काल है जिसने 
इसे पूरा नहीं होने दिया । 
