पत्राचार 
ठिटुस्ता हुआ शहर और रंगमंच 
युत जैन जी, 
आपके सतत प्रयास के लिए हार्दिक बधाई है । 
एक लंबे अतें के बाद नटरंग पुन: पाकर अत्यधिक 
प्रसन्नता हुई । किंतु नाट्यवृत्त में प्रयाग का वर्णन 
न पाकर इधर कुछ समय से निरंतर सालती रहने 
वाली उदासी और तीव्र हो उठी । इस वर्ष तो 
प्रयाग में नाट्य प्रस्तुतियों का अभाव-सा ही रहा । 
उभरती हुई संस्थाएँ जाने कैसी निद्रा में खोती जा 
रहीं हैं । पहले यह शहर सोते-सोते जाग पड़ता था, 
और अब सोते-सोते मरता जा रहा है । 
पहले भी. यहाँ की सड़कें सूनी, उदास और अकेली 
हो जाया करती थीं, किन्तु फिर भी उनमें तपन हुआ 
करती थी । वर्षों के साथ ही उसकी दाहकता नयी 
बहार में बदल जाती थी । पर अब बहारों ने इतनी 
ठंढक पैदा कर दी है कि सड़कें ठिटुरती जा रही हैं, 
आग बुझती जारही है 1 
एक बार राजधानी के एक प्रसिध्द नाट्य समी- 
क्षक आये थे । तब कुछ स्थानीय साहित्यकारों ने 
काफी हाउस की टेबल के इर्द-गिर्द उन पर यह व्यंग 
किया था कि प्रयाग तो गाँव है, फिर गाँववालों को 
क्यों कोई स्थान मिले ? इसमें उन साहित्यकारों 
की खीझ थी कि प्रयाग तो रंगकर्मियों का स्थल है, 
जहाँ साँस्कृतिक कार्यक्रमों का तांता लगा रहता है । 
पर राजधानी के कुछ महंत, जो नाटक के सरकारी, 
अर्द्ध-सरकारी और गैर-सरकारी क्षेत्र में एकाधिपत्य 
जमाये हुए हैं, वे प्रयाग को मान्यता देना तो दूर, 
उसे उभरने भी नहीं देना चाहते । 'गाँववाले' शब्द 
इस बात का स्पष्ट संकेत था कि यह 'गाँववाले' 
राजधानी से पीछे नहीं हैं । बात भी सच है । उस 
समय प्रयाग के नाट्य क्षेत्र में जीवन की लहर थी, 
उमंगें करवट ले- रही पी:, "प्रस्तुतियों की रूढिग्रस्त 
परंपरा से हद कर नाट्य क्षेत्र की नयी दिशाएँ 
खोजने का प्रयास चल रहा था । हिंदी रंगमंच 
५ १ 
आंदोलन को स्वर मिल गया था । सब कुछ देखकर 
यहीं लगता था कि भारत में यदि हिंदी रंगमंच खडा 
होगा तो यहीं से खड़ा होगा, यहीं उसे स्थायित्व मिलेगा । 
इसीलिए उन नाट्य समीक्षक महोदय को वह व्यंग 
चुपचाप सह जाना पडा । 
उसी समय कमलेश्वर जी राजधानी से वापस 
आये थे । उन्होंने यहीं' की एक प्रसिध्द नाटय संस्था 
के कार्यकर्ताओं को प्रोत्साहित करते हुए कहा था, 
आप लोग किसी भी दृष्टि से राजधानी वालों से 
कम नहीं हैं । बी-लिक आप लोगों की अभिनय क्षमता 
एवं स्तर उनसे कहीं अच्छा है । लेकिन आप लोग 
बहुत "माडेस्ट' हैं, इससे काम नहीं चलने का । 
उन्होंने वास्तव में एक बहुतही "व्यावहारिक 
तथा की ओर संकेत किया था है विज्ञापन के युग में 
प्रचार के बिना प्रसार संभव नहीं । अत: दिखावे 
की चाह रखते हुए भी दिखावे से दूर रहते वालों 
को बात छू गयी । परिणामस्वरूप प्रमुख संस्थाएँ 
विज्ञापन की ओर झुकी और फल यह हुआ कि 
कार्य से प्रचार बडा हो गया तथा अधिकांश लोगों 
के लिए नाटक मात्र फेशन की वस्तु बनती गयी । 
अब तक लोगों की अपेक्षाएं बढ़ चुकी थीं । 
अपेक्षाओं और समस्याओं ने लोगों को डसना शुरू 
किया और इतना डसा कि लोग टूटने लगे । यद्यपि 
समस्याएँ पहले भी थीं, पहले भी दिशाएँ अनिर्दिष्ट 
थीं, सहायता का अभाव था, 'थिएटर हाल' न थे, 
धन की कमी थी, प्रकाश, प्रेस और पकेंवाजों का 
कर्ज पहले भी टालमटोल करने के लिए विवश करता 
रहता था । अच्छे नाटक नहीं मिलते थे । साधनों 
के अभाव में मन मसोसकर रह जाना पड़ता है था । 
फिर भी कार्यकर्ता जूझते थे, प्रस्तुतियाँ निखरती 
थीं, और एक के बाद दूसरे प्रयास चलते रहते थे । 
किंतु इधर पिछले वर्ष से यह उत्साह ठंढा क्यों 
पड़ता जा रहा है 2' ' मिशनरी जील' की बातें बेजान 
कयों होती जा रही हैं ? लोग अपने आपको बुझा- 
बुझा-सा क्यों महसूस करने लगे हैं ? 
