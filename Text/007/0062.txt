विशाल पट और उसकी दूरी हमारी समस्याओं 
को विभिन्न- रंगों की गहराइयों के साथ-साथ 
एक जीवन प्रदान करती है, तथा वह दूरी एक 
तटस्थता और सजगता का आधार बन जाती है । 
वसंत कानेटकर का जाग उठा रायगढ़ इस गहराई 
को गतिशील नाटय रूप देने का सफल प्रयत्न है । 
कानेटकर नाटक की शुरूआत वहीं करते हैं 
जहाँ किसी सचमुच सफल नाटककार को करनी 
चाहिए । नाटक का घटनाचक्र उनका आधा कष्ट 
बचाता है । शिवाजी को युवराज शंभु राजा की 
और राजपाट की चिंता है, उनकी रानी सोयराबाई 
स्वार्थी, संकुचित वृत्ति की है 1 कुढ़ते हुए युवराज 
शंभुजी को लगातार शिकायत रही है कि उन्हें 
न तो मातृसुख ही मिला न पिता के जीवित रहते 
पितृस्नेह । राजगद्दी की विरासत, विमाता का द्वेष, 
सत्ता की ईर्षा, षड़यंत्र, यंत्रणाएँ, इलजाम, सजाए: 
चुणियाँ, संशय, घूमा, तिरस्कार, प्रतिशोध, 
अराजकता आदि, तत्त्व तो हैं ही । पर ध्यान 
आकर्षित करते हैं इन सबके जटिल ताने-बाने । 
वे प्रस्तुत करते हैं एक कुशल शासक की व्यथा को 
जिसके पास राजकीय वस्वाभरणों के भीतर एक 
पिता का हृदय भी है । वह पीर आखिरी दम तक 
सालती रही है इस दृष्टा को, जिसने एक आदर्श 
स्वराज्य की सृष्टि की, पराये को अपनाया, पर 
जो अपने पुत्र को न अपना सका, न ३गढ़ सका उसके 
व्यक्तित्व को । इसी घातक पीर को साथ लिये वह 
चल बसा, एक शिवाजी दूसरा शिवाजी न बना 
बना पाया । शंभु राजा का जोश, फुर्ती, भोला- 
पन तथा झट से प्रभावित होने की प्रवृतियों तथा 
महाराज का उनका बनाया हुआ चित्र उस खाई 
को प्रस्तुत करता है जो परंपरा से भागने वाली 
नयी पीढी का निर्माण है । नाटक इस बात में है 
कि यहाँ पुरातन पुरातन नहीं है, न पारंपरिक ही । 
उसमें भी वही दौड़ है प्रगति की, लालसा है नये 
की । पर गतिविधियाँ कुछ ऐसी विपरीत हैं कि 
६ २ 
दृ नटरंग 
एक दूसरे को समझ नहीं पाता, न समझा सकता 
है । विचार का आदान-प्रदान कठिन हो जाता है । 
पहेली और जटिल होती चली जाती है । 
नाटककार शिवाजी की मृत्यु पर नाटक 
समाप्त कर हमारे ऊपर एक दुखांत नाटक नहीं 
थोपना .नहीं चाहता । कानेटकर का जीवनवादी 
दृष्टिकोण समस्या - को सुलझाने का अपनी ओर 
से एक और प्रयास करता है । नाटक की गति 
चरम बिदु से पलटती भले ही लगे, पर नाटक के 
आशय को समझकर जानदार बनाने का वह प्रत्यक्ष 
प्रयत्न; । जोरदार समाप्ति की अपेक्षा एक सजग 
दृष्टि की ओर यहाँ संकेत है । 
नाटक का प्रत्येक पात्र किसी जीवन विशेष 
को या दृष्टि विशेष को लेकर- आता है । हर 
व्यक्ति अपनी भूमिका पर ठोस है । कोई अपनी 
भूमिका से भागना या पीछे हटना नहीं चाहता । 
नाटक का संघर्ष उन व्यक्तियों का संघर्ष है जिन 
पर एक राज्य का भविष्य निर्भर है । यहाँ कोई 
भी हमारी दया या घृणा का पात्र नहीं बनता । 
क्योंकि उनके उद्देश्य तथा तटस्थता या भूकाव 
किसी भावुकतावश नहीं हैं, वे उनकी निजी सम- 
स्थाएँ हैं । बहुरानी और रामराजा के चरित्र 
नि:स्वार्थ सहज स्नेह के सुहाने नमूने हैं । 
पुष्ट चरित्रों का निर्माण, नाटकीय घटनाओं 
का गठन" तथा उनका एक दूसरे से सामंजस्य-कभी 
समानता के लिए तो कभी विषमता के लिए … 
नाटक को अर्थगभि त बना देता है 1 और सबसे 
बढ़कर है आशय की व्याप्ति को गतिशील बनाने 
वाले चुस्त संवाद । फिर भी लगता है की नाटक- 
कार कुछ पक्षपाती है, वह कहीं-कहीं बह जाता 
है । यह बहाव मूल भूमिका की तटस्थता को - हानि 
पहुँचाता नजर आता है । तथा नाटके के स्वस्थ 
गठन को फैला देता है । कुल मिलाकर यह रोचक, 
गतिशील तथा प्रभावी नाटक है । 
कमलाकर सोनटक्के 
