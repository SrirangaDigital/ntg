शेष माध्यमों के साथ यह समस्या नहीं उठती । 
काव्य का स्वरूप सदा से आत्मनिष्ठ रहा है ; कथा- 
उपन्यास में भी लेखक को खोज निकालना कठिन नहीं 
होता, जहाँ घटनाएँ भूतकाल में घटित तो होती हैं 
पर विवरण की प्रक्रिया वर्तमान काल की रहती है, 
जिससे पाठक को लेखक की उपस्थिति का भान वर्तमान 
काल में होता रहता है । 
लेकिन नाटक का जो भी काल है वह वर्तमान 
ही है । पात्र चाहे बीती कहानी ही सुनाये, वह हमारी 
आँखों के सामने ही खड़ा बात करता है । इसीलिए 
नाटककार अपनी उपस्थिति के बावजूद अदृश्य रह 
जाता है । इसी आधार पर यह धारणा बन गयी कि 
नाटक विधा सर्वाधिक निरपेक्ष है । 
कई बार स्वयं नाटककारों ने-विचारशील कहे 
जाने वाले नाटककारों तक ने -- इस समस्या को और 
भी उलझा दिया है । बर्नार्ड शा ने कहा था, 'कथानक 
की रचना से मुझे घृणा है; मैं तो कुछेक पात्रों की 
सृष्टि करता हूँ, फिर उन्हें अपनी मनमानी करने देता 
हूँ ।' कन्नड़ में श्रीरंग (आद्य रंगाचार्य) ने भी 
बहुत कुछ यही विचार प्रगट किया है । तो फिर क्या 
नाटककार का काम सिर्फ दो-एक चरित्रों और स्थिति- 
परिवेशों को एक जगह जमा करना ही रह गया ? 
अगर आलोचना का यही रुख हमें मान्य है तब तो 
यह भी अनिवार्यता मानना पडेगा कि नाटक में विचारों 
के लिए कोई गुंजाइश नाहीं । चरित्र को जब जीवन की 
सहज सत्ता से अनुप्राणित मानते हैं, और जनसाधारण 
के जीवन से विचारों की अपेक्षा नहीं रखते, तो नाटक 
में ही इन विचारों की क्यों अपेक्षा की जाये ? 
एमिल जोता जैसे नाटककारों के यथार्थवादी नाटकों 
की बुनियाद भी यहीं थी । फिर उनके शागिदों ने भी 
"जीवन का ,टुकड़ा' (स्लाइस आफ, लाइफ- ) का उसूल 
खडा करके रंगमंच पर जीवन को ही यथातथ्य दिखाने 
में तसल्ली हासिल कर ली । यही कारण हैकि आली-. 
चना के इसी रुख की लोकप्रियता ने आज भी अपने 
आपको बरकरार रवखा है । 
१ २ 
नटरंग 
यथार्थवादी नाटककारों ने जानबूझकर अपने 
नाटकों में विचारों को स्थान देना नहीं चाहा । लेकिन 
जिन नाटककारों ने इस पद्धति को अपनाया, उन्हें 
लगा कि यथार्थवाद की सीमा उनकी रचना कोही 
संकुचित किये देती है । इसलिए शों या " श्रीरंग ने, 
यथार्थवादी सिद्धांत को मान लेने के बावजूद, अपने 
नाटकों में विचारों को भी काफी स्थान देने का प्रयास 
किया । ओंर लोगों ने इन यथार्थवादी उसूलों को ही 
काट फेंका और नाटक में नाटककार के स्थान को 
दुबारा प्रतिष्ठित करने की चेष्ठा की । बेख्त जब दर्शकों 
से तादात्म्य होने की स्थिति से इंकार करता है, तो 
लगता है कि उसके इस प्रयास के पीछे भी नाटककार 
को नाटक में वापस लाने का उद्देश्य है । जब वह जादू 
की लालटेन द्वारा (अर्थात चरित्रों को छोड़कर) 
अपना संदेश प्रगट करता है, और चरित्रों के मुंह से 
परिस्थितिजन्य वास्तविकता को बिगड़वाने की 
चेष्ठा करता है, तब यही लगता है कि वह रंगमंच पर 
नाटककार के निजी प्रतिनिधित्व को सिद्ध करना 
चाहता हैं । 
तो फिर नाटककार के विचारों का नाटक से क्या 
संबंध है ? मेरे विचार से रेमंड विलियम्स ने इस 
समस्या का उचित समाधान दिया है । उन्होंने नाटक- 
कार के विचारों से चरित्र और परिस्थितियों का 
संबंध दो स्तरों पर माना है । 
एक, नाटककार जिन अनुभवों और विचारों को 
अभिव्यक्त करना चाहता है, उनके लिए ये चरित्र और 
परिस्थितियाँ-बाह्य आधार बनती हैं । अर्थात इन्हीं के 
द्वारा नाटककार के अनुभवों को मूर्त रूप प्राप्त 
करने का आधार मिलता है । दूसरे, जब इन अनुभवों 
को मूर्त रूप मिलता है, तभी ये बाह्य आधार भाव और 
विचारों की रूप-गत्ते को भी निर्धारित करते हैं और 
बदलते भी हैं । अर्थात बाह्य आधारों के माध्यम से 
जब भावों को प्रगट किया जाता है, उसी क्षण नाटक- 
कार के भाव भी बदले हुए होते हैं । 
यदि इस बात को हम मान लेते हैं तब नाटक की 
