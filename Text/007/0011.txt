नाटक ओर बिचार 
गिरीश कारनाड 
इस समस्या पर जब भी हम विचार करने लगते हैं, तो 
दो बातें साफ. तौर से सामने आती हैं । एक, यह 
समस्या बीसवीं सदी की खास देन है । यद्यपि नाटक 
सबसे प्राचीन विधा है, फिर भी उन्नीसवीं सदी के 
अंत तक नाटककार या नाटूयालोचक दोनों में से किसी 
का इस समस्या से सामना नहीं हुआ था । दो, नाटक 
में वैचारिकता अन्य साहित्य विधाओं से भिन्न रूप में 
प्रगट होती है । यों ये दोनों बातें आपस में मिली-, 
जुली हैं, फिर भी विवेचन की सुविधा के लिए दूसरी 
बात पर पहले विचार किया जाये । 
बीसवीं सदी में आम तौर पर सभी साहित्य विधाओं 
के साथ विचारों का संबंध रहा है । जैसे, काव्य में 
ईलियट, येट्स, उपन्यास में मूसा, जायस आदि ने अपने 
आंदोलन द्वारा इस समस्या को काफी पैना बनाया । लेकिन 
वहाँ सवाल था साहित्य रचना और विचारों के आपसी 
संबंध का । लेकिन नाटक में…केवल नाटक में…यह 
समस्या और गहराई में उतरकर स्वयं नाटककार और 
उसकी रचना के संबंध पर प्रश्नचिन्ह लगाती है । 
ऐसी विरोधी परिस्थिति का कारण है नाटक और 
शेष विधाओं के माध्यमों का प्रकृतिगत भेद । कवि, 
उपन्यासकार और कहानीकार का संबंध पाठकों के 
साथ सीधा होता है, क्योंकि क्यों ही पाठक पुस्तक पढ़ने 
के लिए उठता है, कवि या कथाकार के शब्द क्यों के त्यों 
उसके मन में उतरने लगते हैं । किंतु नाटक में यह सुविधा 
नहीं है, क्योंकि नाटक रंगमंच पर जीवित होता है, 
वहीं उसकी सूजन क्रिया पूर्णता पानी है । यह अलग 
बात है कि नाटक को पुस्तक के रूप में भी पढा जा 
सकता है । पर उसका पूर्ण आस्वादन रंगमंच द्वारा ही 
: १ 
होता है, और निश्चय ही यह कहा जा सकता हैकि 
जो नाटक मंचित नहीं हो सकता वह नाटक ही नहीं । 
(उन्तीसवीं सदी के अंग्रेजी कवि-नाटककारों के उदाहरण 
यहाँ दिये जा सकते हैं) 1 यहीं से नाटककार की उल- 
झन शुरू होती है, क्योंकि नाटक का मंचन निर्देशक 
और अभिनेताओं द्वारा संपन्न होता है । जब भी नाटक 
इस प्रकार मंच पर मूर्त होता है, तब दर्शक अभिनेताओं 
के अभिनय को या निर्देशक के अर्थ-निर्णय (इंटरप्रटेशन) 
को अनुभूत करता है, नाटककार केवल संवादों के ढाँचे 
में छुपा रहता है । इस तरह से दर्शकों के लिए नाटककार 
की अपेक्षा निर्देशक और अभिनेता महत्वपूर्ण हो जाते 
हैं । आलोचक के लिए यह एक समस्या बन जाती है 
कि नाटककार के उद्देश्य को निर्दय-अभिनेताओं के 
अर्थ-निर्णय से अलग कैसे किया जाये ? 
इसके अलावा नाटककार को अपने प्रत्येक शब्द को 
पात्र द्वारा कहलाना पड़ता है । नाटककार का कार्य वहीं 
समाप्त हो जाता है, जहाँ उसने परिवेश और पात्रों को 
दर्शक के सामने रख दिया । आगे सारे संवाद चरित्रों 
के व्यक्तित्व तथा परिडिथति के अनुसार रूप धारण 
करते जाते हैं । यानी संवाद का प्रत्येक शब्द चरित्रों 
के व्या७यवितत्व तथा उनकी मानसिक दशा द्वारा सार्थक 
होता है । चाहे शब्द नाटककार के ही हों, पर वे संवाद 
नाटककार के नहीं हो सकते । संवाद के शब्द तो पात्रों 
के हैं । इसीलिए यह आलोचना-धर्म माना गया है कि 
चरित्रों द्वारा प्रगट किये गये विचारों को नाटककार 
के साथ न जोडा जाये । इसीलिए यह भी मान्यता हो 
गयी कि नाटक में केवल पात्रों के विचार प्रगट होते हैं, 
न कि नाटककार के । 
