नाटक और विचार 
उन्नीसवीं सदी में, यथार्थवादी पद्धति के शुरू 
होने तक, संसार में जो भी नाट्य रुढियाँ प्रचलित 
थीं, उनमें काफी लचीलापन . था, और कार्य की समग्रता 
थी । स्वगत, आकाशभाषित, अपवारित जैसी 
रूढियों', सूत्रधार या कोरस जैसी परिकतेपनाएँ, काव्य 
और संगीत का समुचित उपयोग-----. ही यथार्थवादी 
से अधिक नाटकीय रूढियों" नाटककार के लिए बडी 
सुविधाजनक माध्यम थीं । इसके अलावा नाटक की 
वस्तु भी इतिहास या पुराण से, या लोक कथाओं से, 
ली जाती थी जिससे नाटककार और दर्शकों के बीच 
मधुर अलगाव बनता था । इसलिए तत्कालीन नाटक- 
कार किसी एक विशिष्ट समस्या पर सुगमता से अपने 
विचार प्रगट कर सकता था । 
यथार्थवाद ने इन सारी सुविधाओं को बहिस्कृत 
कर दिया । लेकिन यथार्थवाद ने बीस-तीस वर्ष में 
अपनी जड़ अभी जमायी ही थी कि संसार के नाटककार 
यथार्थवाद के जालिम बंधनों से ऊबकर जोर-शोर से 
उसका विरोध करने लगे और नये-नये अ-यथार्थवादी 
शिल्प काम में लाने लगे । ऐसे शिल्प की शुरूआत 
करनेवाले थे सिंथडबर्ग । फिर उनके पीछे चलते हुए इस 
शताब्दी के और कई नाटककारों ने, जैसे मेटरलिंक, 
पिरेंदेलौ, ग्रेस्ट, बेकेट ने, नाटक की खोयी हुई संपदा 
को फिर जुटा लाने की कोशिश की । और इन 
नाटकों के निर्देशकों ने भी निर्देशन की नयी-नयी 
पद्धतियाँ ईजाद कों- और उनके प्रयोग भी किये । 
किंतु दुर्भाग्य यह रहा कि यथार्थवादी परंपरा 
की जगह उतनी ही सशक्त नयी परंपरा विकसित 
नहीं हो पायी । उसके बजाय प्रतीकवाद, अभिव्यंजना- 
वाद, श्रेतियथार्थवाद जैसी बीसियों नयी शैलियाँ" 
कुनमुनाने लगी जिन्होंने रंगमंच में घुसकर एक प्रकार 
की अराजकता-सी पैदा कर दी । इसका परिणाम यह 
हुआ कि यथार्थवाद को नकारनेवाले नाटककार 
अपनी समर्थ परंपरा नहीं बना पाये है आजकल तो 
यथार्थवादी नाटकों के निर्देशन में भी इन नयी 
पद्धतियों को काम में लाया जाने लगा है । 
कालिदास, शेक्सपियर के समक्ष अभिनय और 
निर्देशन की एक सशक्त परंपरा थी । नाटककार को 
अपने माध्यम की पूरी जानकारी थी । अभिनय शैली, 
मुद्रा-भंगिमा-संकेत, रंग योजना, यहाँ तक कि रंग- 
शाला की शिल्प शैली, से भी वह पूर्णता परिचित 
था । इसलिए वह जानता था कि उसका नाटक 
किस तरह से अभिनीत होगा । इसीलिए वे नाटक- 
कार अपनी-अपनी परंपरा और रूढियों की जितनी 
संभावनाएँ हो सकती थी उनका उपयोग करके अपने 
नाटक की रचना करते थे । 
आज के नाटककार को ये सुविधाएँ कहाँ ? शिल्प 
की धधिली के कारण आज तो जैसे ही नाटककार 
एक नाटक लिखता है, वैसे ही उसके कर्तव्यों की 
इतिश्री हो जाती है । अपने नाटक के जिस स्वरूप 
की नाटककार कल्पना करता हो, और रंगमंच पर 
वहीं नाटक जिस रूप में प्रस्तुत होता हो, इन दोनों 
के बीच संबंध स्थापित करना आज असंभव ही है । 
कई बार नाटककार की शैली से मंचन की शैली 
इतनी भिन्न पड़ जाती है कि नाटक के विचारों का 
पहलू कहीं दब जाता है । पुराने नाटकों की मंचन पद्धति 
परंपरागत चौखटे में निबंधित होती थी । लेकिन 
आजकल के नाटकों की मंचन-शै-नी निर्देशक की 
अपनी लहर, अपनी सनक, या निजी विचारों पर 
अवलंबित होती है । 
इसी अड़चन को हैहदाने के लिए कई नाटककार 
ग्रेरड़ट' की तरह स्वयं निर्देशक हो गये, और कई 
चेखव की तरह निर्देशक के साथ परिश्रम करते रहे । 
लेकिन सभी नाटककारों को यह सुविधा नहीं है, और 
इस स्थिति ने नाटककारों को बिलकुल बेसहारों बना 
दिया है । 
मूल कन्नड़ से अनूदित । 
१ ५ 
