न 1' ट क 
बाक्री इतिहास 
बादल सरकार 
अनुवादक नेमिचंद्र जैन 
पिछले दिनों बँगला नाटक जगत में नाटककार के रूप में श्री बादल सरकार 
ने सबसे अधिक ध्यान आकर्षित किया है । उनके नाटक एवं इंद्रजित से, जिसका 
बँगला ही नहीं अन्य कई भाषाओं में अनुवाद और प्रदर्शन हो चुका है, भारतीय नाटक 
लेखन एक नयी मंजिल पर पहुँचा है । यहाँ उनके एक अन्य नाटक बाकी इतिहास 
के हिंदी अनुवाद का एक अंश प्रस्तुत करते हुए हमें बडी प्रसन्नता है । इसे बँगला में 
शंभु मित्र के निर्देशन में बहुरूपी मंडली प्रस्तुत कर चुकी है और हिंदी में राजेंद्र नाथ 
के निर्देशन में दिरुली का नाट्य संगठन अभियान इसे अक्तूबर में दिलवा में प्रस्तुत 
करेगा । यहाँ हम इस नाटक का पहला अंक ही प्रकाशित कर रहे हैं, पूरा नाटक 
शीघ्र ही पुस्तकाकार प्रकाशित हो रह, है । आशा है इस एक अंक से भी पाठकों को 
नाटक की उपलब्द-ध का कुछ अनुमान अवश्य हो सकेगा । …-सं ० 
पहला अंक 
[भवानीपुर की किसी संकरी सड़क पर किसी पुराने तिमंजिले मकान की दूसरी मंजिल में 
शरद नाग का धर है धर में खास कमरे दो ही हैं-------" भी बैठक ही अपेक्षाकृत बडी है है 
कमरे के एक ओर बाहर का दरवाजा है, दूसरी ओर सोने के कमरे का । इन दोनों 
दरवाजों के बीच, अर्थात पीछे की ओर, रसोईघर का रास्ता है है रसोईघर वास्तव में 
बैठक का ही एक हिस्सा है…-लकड़रै के परदे से उसकी बोडी-सी आड़ की गयी है है जहाँ 
आड़ नहीं है वहाँ यह बैठक से मिला हुआ है । वहाँ एक परदा अवश्य लगा है, पर 
साधारणता वह हटा ही रहता है । फलस्वरूप कुछेक ताक, एक मेज, विभिन्न आकारों के 
डिब्बे, बोतलें आदि, रसोईघर का सरंजाम, बैठक में से दिखाई पड़ता है । रसोई बनाने 
की व्यवस्था आड़ में होने से दिखाई नहीं पड़ती है 
२८ 
