मेरठ का मुक्ताकाश थिएटर 
रवींद्र शलभ 
राष्ट्ररैय नाटय विद्यालय के स्नातक श्री सुरेंद्र कौशिक 
ने मेरठ में नवयुवकों के श्रमदान द्वारा मुक्ताकाश 
थिएटर की स्थापना कर वस्तुत: एक अदभुत उदाहरण 
नाटक प्रेमियों के समक्ष प्रस्तुत किया है । मुक्ताकाश 
थिएटर के मंच पर प्रत्येक मास एक न एक नवीन 
नाटक, हर सप्ताह एक निश्चित समय पर प्रस्तुत 
होता रहता है । 
वास्तव में यह थिएटर अन्य थिएटरों के सामने 
अपना अलग एवं महत्त्वपूर्ण स्थान रखता है । यदि 
हम इसे वाटिका रंगमंच कहें तो अतिशयोक्ति न 
होगी । इसकी छत अनगिनत सितारों से-भरा आसमान 
है, पर यह चारों ओर से लता, गुल्म तथा वृक्षों से 
घिरा हुआ है । २५ से ५० फीट के रंगमंच पर भी 
कई वृक्ष हैं जिनको बडी ही नाटकीय रीति से प्रयोग 
में लाया जाता है । प्रेक्षागृह पैडियोंदार है जिसमें 
इस्पात की दो सौ कुसिंयाँ हैं, अर्थात दो सौ दर्शकों के 
बैठने की पूर्ण सुविधा है । प्रेक्षागृह के तीनों ओर एवं 
बीच में मार्ग है । वृक्षों पर ही प्रकाश यंत्रों को लगाया 
गया है । 
जव हम इसमें खेले जाने वाले नाटकों की ओर 
नजर डालते हैं तो ऐसा महसूस होता है कि जैसा 
सुंदर मुक्ताकाश का वातावरण है, वैसे ही सुन्दर इसके 
द्वारा प्रस्तुत किये गये नाटक हैं । त्रासदी और कामदी 
दोनों ही प्रकार के नाटकों का यहाँ पर सफल मंडी-, 
करण हुआ है । प्रथम वर्ष में ही मुक्ताकाश में धर्मवीर 
भारती द्वारा लिखित नीली भील के प्रदर्शन को देख- 
कर ऐसा लगा जैसे हम हजारों वर्ष प्राचीन भारत की 
किसी नाट्यशाला में किसी ऐसे नाटक को देख रहे हों 
जिसमें प्रतीकों के माध्यम से मनुष्य के मनोभावों को 
उभार कर आदान के स्वप्न लोक में छोड़ दिया गया 
है । इस एकांकी के साथ ही ललित मोहन थपल्याल 
द्वारा लिखित अछरियों का तालाब एवं विष्णु प्रभाकर 
का रक्त चंदन भी रंगमंच पर प्रस्तुत किया गया । 
इसके बाद गुलेरी जी की प्रसिध्द कहानी उतने कहा 
था का प्रदर्शन हुआ, जिसमें प्यार और कर्तव्यपालन 
की भावनाओं का अनुपम सामंजस्य था । पाकिस्तानी 
आक्रमण के समय इस नाटक का विशेष महत्त्व था । 
पाश्चात्य नाटकों के प्रदर्शन में भी मुक्ताकाश पीछे 
नहीं है । विश्व की महानतम त्रासदी सोफीक्लीज़ के 
" नाटक राजा इडिपस में दैवी शक्ति और मानवीय 
विडबंना का संघर्ष मंच पर प्रस्तुत किया गया । इस 
नाटक के दृश्यबंघ में नालीदार टीन की चद्दरों को 
मोड़ कर एक विशाल स्तंभ का भी प्रयोग किया गया । 
अभिनय, वेशभूषा सभी कुछ एक विशेष परिपाटी के थे । 
वनफूल द्वारा लिखित नकाब में प्रेम एवं भीति- 
कता के बीच टकराव प्रस्तुत किया गया और उसमें 
वातावरण की घुटन उभरकर सामने आयी । वेशभूषा 
में काले-काले ओवरकोट, काली साडी, नकाब, चमड़े के 
दस्ताने तथा यदा-कदा उभरने वाली मशीनो- की 
डरावनी आवाज एवं सायरन ने अनोखापन एवं उत्सुक 
कता पैदा की । 
१ ९ ६ ७ में मुक्ताकाश ने एक भ्रमणशील दल की 
स्थापना की जिसने प्रेमचंद की कहानी पंच परमेश्वर 
का नाटय रूपांतर मियाँ जुम्मन के पच्चरैस प्रदर्शन 
वर्ष में किये 1 इस नाटक में चरित्र-चित्रण, रंग परि- 
कल्पना, वेशभूषा, श्रृंगार तथा अन्य प्रभाव आदि 
सभी में एक नया दृष्टिकोण अपनाया गया है । 
अन्य नये प्रदर्शनों में रामकुमार भ्रमर का खून 
की आवाज- हास्य नाटक उलझन, एकांकी औरंगजेब 
की आखिरी रात तथा श्री अरुण का एक डाक्टर सौ 
मरीज हैं । 
कुल मिलाकर मुक्ताकाश थिएटर ने मेरठ के 
सांस्कृतिक जीवन को एक नया मोड़ दिया है, म और 
उससे स्थायी रंगमंच की नींव पड़ सकी है । 
६ ८ 
