लोक रंगमंच 
. ५ 
निमाड़ बना लोक नाट्य 
रामनारायण उपाध्याय 
नोरंजन की दृष्टि से लोक जीवन में लोक नाइयों 
का महत्वपूर्ण स्थान रहा है । लोक नाटूयों का 
जन्म कब हुआ, यह तो निश्चित रूप से नहीं कहा जा 
सकता, लेकिन लगता है कि आदि काल कै आदिमानव 
का मन जब वनों में रहते-रहते ऊब जाता होगा, तो वह 
बंदर और भालूओं को नवाकर अपना मनोरंजन करता 
आया होगा । चूकि 'नट' (नाचना या अभिनय करना) 
से ही नाट्य या नाटक शब्द बना है, इससे नाटकों कै 
विकास में नृत्य के महत्वपूर्ण स्थान का पता 
चलता है । 
लोक रंगमंच और नागरिक रंगमंच में फर्क होता 
है । लोक के पास मनोरंजन के बने-बनाये साधन नहीं 
होते, वरन मिट्टी में से अनाज पैदा करने की तरह वे 
अपने सीमित साधनों से ही अपना मनोरंजन करते 
आये हैं । आनंद उनके लिए कहीं बाहर से प्राप्त करने 
की वस्तु नहीं, वरन जिसतरह श्रम में से संगीत और 
कठोर पर्वतों में से निर्मल जल के झरने झरते आये 
हैं, उसी तरह वे अपने जीवन में से आनंद प्राप्त कर 
लेते हैं । श्री जगदीश चंद्र माथुर के शब्दों में कहें तो, 
"लोक रंगमंच जन-साधारण, विशेषता देहाती जनता 
के दैनिक जीवन का एक अंग रहा है, और सामाजिक 
उद्देश्यों का एक माध्यम 1 नागरिक रंगमंच वर्ग-विशेष 
के मनोरंजन का साधन है, उनकी फुरसत के क्षणों का 
मन-बहलाव । लोक रंगमंच जीवन की उमंग की 
२ ३ 
स्वाभाविक और अनायास अभिव्यक्ति है और नागरिक 
रंगमंच कलात्मक और चेष्टायुक्त अभिव्यक्ति । इसीलिए 
लोक रंगमंच सदा रहा है और रहेगा भी ; किंतु नाग- 
रिक और साहित्यिक रंगमंच राजाओं ( अब शासन) 
और धनिक वर्ग के आश्रय अथवा व्या-यावसायिक 
परिस्थितियों पर निर्भर रहता है, और तदनुसार ही 
जीवित अथवा विलुप्त होता रहता है ।' 
निमाड़ के लोक नाट्य"' में रासमंडल, रामलीला 
और ख्यालों का प्रमुख स्थान है । 
रासमंडल 
भादों के महीने में कृष्ण के जन्म के अवसर पर 
निमाड़ के प्रत्येक गाँव में रासमंडल की धूम मच जाती 
है । सुहावनी वर्षों ऋतु में हरी-भरी फ़सलों की तरह 
किसान का मन भी हरा-भरा हो उठता है, और नये 
पानी का स्पर्श पाकर वह अपने अंदर नयी जिदगी 
का अनुभव करने लगता है । उसके चेहरे पर नयी 
फसल के स्वप्न बने लगते हैं और वह किसी खोये 
हुये गीत की कडियाँ गुनगुनाते लगता है । महीनों से 
सोये मृदंग और ढोल पर आटा लगाया जाता है, और 
कठोर जीवन के नीचे सोयी हुई मस्ती अंगडाई लेकर 
बाहर जाने को छटपटाने लगती है । यों बड़े जोश- 
खरोश के साथ देहाती रंगमंच की तैयारियाँ शुरू हो 
जाती हैं । 
गाँव के चौराहे पर बीच में एक खंभा गाड़ कर 
