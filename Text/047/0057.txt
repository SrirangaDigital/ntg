निर्देशक ने यहाँ पति-पत्नी के सहज सम्बन्ध-त् को बहुत ही 
प्रभावशाली ढंग से प्रस्तुत किया है । आशा खरे ने अपने 
अभिनय द्वारा मंच को शालीनता और ऊँचाई दोनों प्रदान 
की हैं । मगर फूलकैना के विधवा होने के बाद शोक-गीत 
का प्रभाव बहुत ठीक नहीं दिखायी पड़ता । यहाँ नाटक 
निर्देशक से अधिक मेहनत, कसावट और पकड़ की माँग 
करता है । 
नशे में धुत शराबी का अभिनय कर लेने का दम्भ 
सभी भरते हैं और करते भी हैं है परन्तु मब-के-सब एक- 
जैसी लड़खड़ाती चाल और हाव-भाव द्वारा शराबी की 
भूमिका में दिखलायी पड़ते हैं । इस तरह के चरित्र के जो 
घिसे-पिटे साँचे बन गये हैं उनको तोड़ कर नये सिरे से 
शराबी का अभिनय करने के लिए काफी दम-खम और 
आत्मविश्वास की आवश्यकता है । मौलिक कल्पना के बल 
पर शराबी के इस नये और समर्थ रूप से आपका 
साक्षात्कार, कराते हैं मदन निषाद । बैगा की भूमिका में 
भी वे बहुत गहरा रंग भरते हैं । मदन निषाद अपने आप 
में दुर्लभ, अकेले, और बेजोड़ कलाकार हैं । 
जंगल के राजा की लड़की संवरी के रूप में शैलजा 
क्षीरसागर का अभिनय जीवन्त और प्रभावशाली तो था 
ही, उसके अभिनय की जो दूसरी अविस्मरणीय और 
रेखांकित करने योग्य विशेषता थी, व ह थी ग्रामीण संस्कृति 
के सच्चे स्वरूप को प्रस्तुत करने की क्षमता । गाँव की 
निरुछलता, गाँव की अरुहड़ता, जंगल का भोलापन और 
जंगल की सहृदयता कितनी सहज और स्वाभाविक होती 
है, इसे शैलजा ने संकरी के माध्यम से दिखाया है । पूरे 
नाटक में किसी भी दृश्य में कोई तनाव, कोई डर या कोई 
हिचक नहीं है नृत्य के उल्लास के क्षण हों, या वहूँवर विपुल 
पर मुग्ध होने का क्षण हो, विवाह का क्षण हो या विदा 
होने की स्थिति हो, अन्त में दुरुहन की कल्पना के टूटने के 
क्षण हों या अपने ही पति द्वारा बलि चढा दिये जाने का 
क्षण हो--शैलजा क्षीरसागर ने हर दृश्य की माँग के 
अनुरूप सहज और स्वाभाविक अभिनय किया है । 'जंगल 
में रह औ जंगल में ही । हरिया जावे कुंवर' जैसे संवाद 
लोक संस्कृति और सभ्य संस्कृति के अन्तर को स्पष्ट 
करते हैं । जंगल की चकित हिरणी-सी शैलजा की आँखों 
के भाव स्मृति-पटल पर अंकित हो जाते हैं, चाहे वे दुख के 
हों या सुख के हों । इसके साथ ही नृत्य-निर्देशिका के रूप 
में भी वे अच्छी छाप छोड़ती हैं । नृत्यमंडली के सभी 
कलाकार निपूणतापूर्वक अपनी भूमिका निभाते है । 
राजा बिझवार को विनय चंद्राकर ने पूरी यह 
जिया है । हर कोण से वे जंगल के राजा के समर्थ चरित्र 
को उभारते हैं । निर्देशक ने कंठी ठेठवार और राजा 
बिझवार के इन्द्र-युद्ध के समय मानस की पंक्तियों (लिका 
भयहु कोलाहल भारी, सुना दशानन अति अहंकारी' ) का 
शानदार प्रयोग किया है । वे संकेतों और संगीत (राम 
लीला लड़ईपार) के बल पर युध्द को मंच पर साक्षात 
करते हैं । नाटक के मध्य में जब दरोगा और राजा कंठी 
ठेठवार के गाँव जाकर और वहाँ गाँववालों को फुसलाकर 
वह पेड़ कनाट डालते हैं, जिसमें कंठी ठेठवार के प्राग 
बसते थे, उस समय राजा के कपट और धूर्तता और क्षुद्रता 
के प्रतीक बन जाते है विनय चंद्राकर । दरोगा का 
अभिनय करते हुए चतरु साहू की अकड़ उसके दरीगाई 
गुणों को स्पष्ट करती है है 
"ठाकुर जोहारेत आयेन रे मैया' की आवाज- के साथ 
कंठी ठेठवार के रूप में काछन दोहा गाते हुए और राउत 
नाचा में दीपक चंद्राकर की तन्मयता देखते बनती है है 
ठेठवार के मूल चरित्र को अभिनीत करने में उनकी क्षमता 
जबर्दस्त है है पत्नी फूनकैना को समझाता हुआ कंठी 
ठेठवार, जंगल पहुँचकर प्रसन्नचित्त कंठी ठेठवार, और 
वन काटने के विरुध्द संधर्ष करता हुआ कंठी ठेठवार, गति 
की पराकाष्ठा को अभिनय द्वारा परवाना चढाता कंठी 
ठेठवार----: सभी रूपों में दीपक चंद्राकर अपनी प्रतिभा 
एवं अभिनय क्षमता के बल पर बहुत ही प्रशंसनीय अभि- 
व्यक्ति देते हैं ५ वे कंठी ठेठवार और उसके पुत्र कुंवर 
बिछल दोनों के रूप को, दोनों की आयु सीपा के अन्तर 
को रेखांकित करते हुए, अपने फन की विश्वसनीयता 
बनाये रखते हैं 1 उनके अभिनय का चरमोत्कर्ष नाटक के 
अन्तिम दृश्य में दीख पड़ता है जब वे फरसा उठाकर 
अपनी पत्नी सँवरी की बलि देना चाहते हैं । प्याज तोर 
ऊपर फरसा उठावत मोर आतमा हा कतेक कलपत हवे 
तेला सिंह", जानत हंव' जैसे संवाद दुख और पश्चाताप 
की भावना में भीगकर निकलते हैं । तत्कालीन परि- 
स्थितियों के अनुकूल हृदय और प्रेम की तुलना में कर्तव्य 
को प्रमुखता से स्वीकार करते हुए कुंवर बिछल ने मना- 
स्थिति के द्वान्द्र को सफलतापूर्वक सामने रखा है । 'का 
पूजा लेथे बार बरम देव' की पंक्ति और धुन में निर्देशक 
ने कल्पना और सूझ-बूझ का बढिया प्रयोग किया है है 
संयोजन के इस अन्तिम दृश्य में गीता संगीत और अभिनय 
की त्रिवेणी बहा दी है मंच पर 1 
नटरेंग-४७ / ५७ 
