नाट्यवृत्त : इलाहाबाद 
अनाम लड़की जो उसकी इस खोज में साथ देती 
है । वीसेंट की यह खोज आंतरिक शक्ति की खोज 
है जिसे न तो वह खिलौनेवाली, न धोबिन, न वे 
राह चलते लोग-कौई भी नहीं समझ पाते । पूरा 
संसार अपनी मव्यस्तताओं में खोया हुआ है । यदि 
ये सांसारिक व्यस्तताएँ नितांत निरर्थक हैं, तो 
केवल उसी के लिए जो देश से अधिक काल के 
परिपाइर्व में, चरागाहों में, उस देव-सुलभ शक्ति 
के प्रतीक घोडे को खोजने के लिए अपने घर-परि- 
वार सब को बाँव पर लगा देता है । 
वैसे यह नाटक सहसा नाटकत्व का प्रदर्शन 
नहीं करता । इसीलिए एकबारगी देखने पर ऐसा 
आभास दे सकता है कि यह नाटक काव्य के अधिक 
निकट है । उस छेद, काठयात्मकता, को विश्वसनीय 
बनाने के लिए नाटककार ने कुछ यथार्थ चरित्रों 
का सहारा लिया है । वैसे मूलभूत बात है तो यही 
कि इस नाटक का काव्य वीसेंट है और बाकी सारे 
चरित्र इस काव्यात्मक तलाश की संपुष्टि करने के 
लिए ही आये हैं । इस नाटक के साथ यह पूरी 
तरह से संभावित है कि यदि इसकी संगीतमयता 
किंचित भी कम रह गयी, तो नाटक या तो बच्चों 
के काम का हो जायगा या चूँ-चूँ का मुरब्बा बनके 
रह जायगा । लेकिन यदि एक-एक पात्र ठीक वैसे 
ही कसे हुए हों जैसे कि वाद्य की रर्दूटियाँ, तो वीसेंट 
के द्वारा एक संपूर्ण राग की निवृति संभव है । 
रंगशित्पी ने अपने मंच प्रशिक्षण शिविर के 
द्वितीय अवदान के अवसर पर इसे प्रस्तुत किया । 
वीसेंट की भूमिका में ईशान शुक्ल ने तन्मयता के 
स्तर की लयात्मकता को प्रस्तुत किया । मानवीय 
स्थितियों में केवल शैशव ही वह स्थिति है कि, यदि 
मनुष्य उसे सायास प्राप्त कर ले और वह व्यक्तिगत 
चरित्र बन जाय तो, मनुष्य में दैवी गुण आ जाते 
हैं । बच्चश्व यदि अभिनय के माध्यम से इसी शैशव 
का साक्षात्कार कर सके और इस साक्षात्कार के 
साथ अभिनय संबंधी कुशलता भी जुड़ जाये, तो 
ऐसे प्रदर्शन या प्रस्तुति का स्मरणीय बन जाना 
अनिवार्य है । नीला घोड़ा की यह प्रस्तुति मुख्य रूप 
४५ 
से इसी बात के लिए याद की जायेगी कि वीसेंट 
की भूमिका में ईशान ने अपने अभिनय प्रयास में 
इसे काफी- सीमा तक उतारने की चेष्ठा की । 
मसीहा के रोल में अवधेशवंद्र ने बराबर इस 
बात की चेष्टा की कि वीसेंट के भीतर जो दैवी 
तलाश की भूमि है, उसे ही बार-ब.: भेंकृत किया 
जाय तथा उसे ही अधिक से अधिक स्पष्ट किया 
जाय । इसे अवधेश ने विशेष रूप से अपने चलने 
और चढ़ने की लय से स्पष्ट किया । अवधेश ने 
साथ ही दूसरा महत्वपूर्ण रोल जोकर का किया 
जो स्पष्टता विदेशी जोकरों का प्रतिनिधित्व करता 
है । क्या किंग जाय, हमारे देश के नाटककारों, 
प्रयोक्ताओं ने संस्कृत नाटकों के बाद विदूषक का 
महत्व ही समझना छोड़ दिया ! माना कि कालिदास 
के विदूषक से लेकर प्रसाद के विदूषक तक केवल 
भोजन-भा-पता को आधार बनाकर ही हास्य 
उत्पन्न करने के आदी हैं, और उनका यथार्थ जीवन 
से कोई संबंध नहीं है । पर इसमें दोष किसका ? 
क्या विदूषक का ? क्योंकि ग्रीक परंपरा से आया 
हुआ यह चरित्र अपनी पराकाष्ठा पर पहुँचकर 
जब चाली चैपलिन के रूप में प्रतिष्ठित होता है, 
तो वह हास्यात्मकता, जोकरी, किसी भी शेक्यपीरि- 
यन द्देजिक चरित्र के समकक्ष, उतनी ही संवेदना 
को वहन करती होती है । इसके विपरीत हमारे 
गंभीर नाटकों का विदूषक गिरते-गिरते मोंडे नकलची 
के रूप में परिणत हो जाता है । पदिचमी उत्थान 
और भारतीय पतन के इस सूत्र पर अवधेश या 
कोई और अपने को कहाँ खड़ा करें, यह कठिनाई 
हमेशा रही है । मेरा नाम जोकर फिल्म का राज 
कपूर भी मौलिक भारतीय जोकर न होकर पश्चिम 
की नकल था । इसलिए हमारे भारतीय संदर्भ 
में विदूषक की भूषा, हाव-भाव, चरित्र-चित्रण 
किस प्रकार का हो, यह एक समस्या है, सार्थक 
गंभीर समस्या है, जिसकी ओर ध्यान जाना 
चाहिए । जहाँ हमारे नाटककार नाटक और मंच 
के सभी अंगों के विकासशील नैन्तिर्य में काम करते 
देखे जा रहे हैं, वहाँ विदूषकों का पार्ट करने वाले 
