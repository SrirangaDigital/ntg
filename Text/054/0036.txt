आकांक्षा नहीं रहती । इसके अतिरिक्त एकालाप का प्रयोग मुख्यत: पात्र की मनोदशा व्यक्त करने में 
किया जाता है जबकि स्वगत का ऐसा नियम नहीं है 1 एकालाप पर सीमा का बन्धन नहीं है अर्थात एका- 
जाप कितने भी लम्बे हो सकते है । स्वगत प्राय: संक्षिप्त रहते हैं । स्वगत में पात्र अपने क्षणिक भावों को 
ही व्यक्त करता है, जबकी एकालाप से पात्र का पूरा-व्यक्तित्व ही दर्शकों के सामने प्रकट हो जाता है । 
अब प्रश्न उठता है नाटकों में एकालाप के प्रयोग की प्राचीनता का । भारत के आदि-ग्रन्थ ऋग्वेद 
के दशम मंडल में पाये जानेवाले इन्द्र के द्वारा कहे गये मंत्रों को, जो कि स्पष्ट रूप से एकालाप हैं, याशिक 
अनुष्ठान का ही एक भाग सिद्ध करने का प्रयास किया जाता है । यात्तिक अनुष्ठान में सोमरस का पान 
करने के बाद एक पुरोहित सामने आकर इन्द्र का अभिनय करते हुए एकालाप में सोमरस पान से उत्पन्न 
शक्ति का वर्णन करता है । 
इन मंत्रों में इन्द्र सोम-पान करके अपने पराक्रम का स्वयं गुणगान करते हैं । यदि इन मंत्रों को 
आत्म-प्रशंसा युक्त एकालाप कहा जाय तो अनुचित न होगा, क्योंकि इन मंत्रों में इन्द्र ने केवल अपनी 
कीर्ति एवं शक्ति का वर्णन किया है कि मैंने कितनी बार पृथ्वी को एक स्थान से दूसरे स्थान पर रखा है, 
स्वर्ग और पृथ्वी मेरे एकाएक पार्श्व हैं, मैं आकाश से भी महान् तथा महान् से भी महान् हूँ, आदि । इसी 
प्रकार दशम मंडल के १ २ ५वें सूक्त में वागाम्भूगी देवी के एकालाप मंत्र हैं है इन मंत्रों में वान्देवी स्वयं 
को आकाश को प्रकट करनेवाला बताती हैं, अत: वह उसकी पिता समान हैं । आद्य रंगाचार्य इन मंत्रों 
को स्वगत-मंत्र कहते हैं । 
लौकिक संस्कृत साहित्य में एकालाप के उद्धरण लगभग सभी नाटकों में प्राप्त होते है । नाटक के 
कथाप्रवाह के अनुसार कहीं वे सूचनात्मक हैं, कहीं वर्णनात्मक, कहीं मनोभावों की अभिव्यक्तिकारक, कहीं 
प्रलापसूचक, कहीं विलापसूचक हैं । परिस्थितियों के अनुसार उनके स्वरूप में परिवर्तन होता रहता है । 
उदाहरणार्थ, भास के चारुदत्त प्रकरण में वर्णनात्मक तथा मनीभिव्यक्ति प्रकाशक सुन्दर एकालाप मिलते 
हैं 1 प्रलापमूलक एकालाप कालिदास के विक्रमोर्वशीयम् के चतुर्थ अंक में पाये जाते हैं । मनोभावों की 
सुन्दर अभिव्यक्ति शाकून्तल में भी हम अनुभव करते है । शूद्रक का मृच्छकटिक लम्बे एकालापों के कारण 
आलोचना का विषय रहा है । किसी पात्र द्वारा मंच पर लगातार पाँच-छह पथों में भाषण देना कला की 
दृष्टि से भले ही उपादेय हो, किन्तु नाटक के कथा-विकास के मार्ग में यह एक बडा बाधक है । तृतीय 
अंक में शविलक का सुदीर्घ एकालाप क्रियात्मकता के साथ होने के कारण चौर्य कला पर नीरस भाषण 
बनने से बच गया है । घटनाओं तथा तथ्यों के कुशलतापूर्वक संयोजन से मृच्छकटिक के एकालाप की 
विविधता आकर्षक है । विशाखदत्त के मुद्राराक्षस की तुलना जब हम मृच्छकटिक से करते हैं तो उसमें 
दैनन्दिन जीवन की भाषा पाते हैं, जबकि मुद्रशाराक्षस में एकालाप की भाषा बदलती है । चाणक्य के कथन 
उसकी व्यशवहारिक कठोरता और कूटनीतिज्ञता के प्रतिबिम्ब हैं, जबकी राक्षस के कथनों में कोमलता और 
करुणा का संस्पर्श है । भवभूति के नाटकों में प्राप्त एकालापों में कवि का भावुक व्यक्तित्व तथा अभिधा- 
मूलक शैली में अभिव्यक्ति की प्रवृति स्पष्ट है, जो कालिदास आदि के नाटकों में व्यायाप्त एकालापों से भिन्न 
पहचान स्थापित करती है । 
संस्कृत नाटक के "हास-काल के प्रतिनिधि स्वरूप भट्टनारायण, हर्ष और राजशेखर के 
नाटकों में प्राप्त एकालापों में एक भेद स्पष्ट रूप से उभरकर आता है 1 भट्टनारायण एवं हर्ष के पात्र जहाँ 
अपने एकालापों में संवेगों के कारण चरित्र को प्रकाशित-से करते हैं, वहीं राजशेखर के नाटकों में प्राप्त 
एकालाप की विषय-वस्तु महज प्रेम अथवा काम-भावना के प्रकटीकरण तक ही सिमटकर रह गयी है है 
इसका एक ही कारण समझ में आता है ] वह है, रूपकों की कथावस्तु का मात्र प्रेम-प्रधान होना । पात्रों के 
चरित्र का मनीवैज्ञानिक पक्ष प्रस्तुत करने में राजशेखर असमर्थ रहे है 1 परवर्ती काल में नाटककारों ने 
३६/नटरंग-५४ 
