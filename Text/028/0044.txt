की प्रतिभा का प्रमाण नहीं देते । हम यह मानते हैं कि 
आधे-अधूरे के मध्यवर्गीय पात्रों की समान-स्तरीय भाषा 
की अपेक्षा पैर तले की जमीन के सभी वनों और क्षेत्रों 
से आये विभिन्न पात्रों की ऐसी नाट्य-भाषा जो बुद्धि- 
जीवी और चपरासी और बारमैन और व्यायापारी के लिए 
समान रूप से विश्वसनीय और संप्रेषणीय हो, और साथ 
ही नाटक के संकट, और तनाव और हड़बड़ाहट को भी 
जीवंत नाटकीय ढंग से प्रस्तुत कर सके, एक अत्यंत 
कठिन और चुनौतीपूर्ण कार्य था । राकेश इस चुनौती 
का सामना अपनी अंतिम साँसों तक कर रहे थे, परंतु 
दुर्भाग्य से अपने वर्तमान रूप में इस नाटक की भाषा 
(मैं यहाँ नाटक के पहले अनुवर्तन की ही बात कर 
रहा हूँ) राकेश के नाटक की अपेक्षाओं को पूरा नही: 
करती और न ही आधे-अधूरे से आगे का कोई नया 
मानदंड ही स्थापित करती है । 
राकेश की नाट्य-भाषा का अंतिम सोपान है छत- 
रियाँ जिसमें उन्होंने विखंडित भाषाका अभूतपूर्व प्रयोग 
किया । भारतेंदु से लेकर आज के नाटककार तक, हिंदी 
के प्रत्येक रचनाकार ने मंच पर शब्द और क्रिया के बीच 
संगति बैठाने का ही प्रयास किया है । शब्द के अनुकूल 
क्रिया और भंगिमा का संयोजन ही नाट्य-भाषा की 
कसौटी माना जाता रहा । कालांतर में क्रिया को शब्द 
का पर्याय बनाने के प्रयोग भी हुए और एकाध नाटक- 
कार ने एब्सर्ड नाटकों की तरह शब्द और क्रिया के 
विरोध से नाटकीयता उत्पन्न करने का साहसिक प्रयत्न 
भी किया । परंतु भाषा को विखंडित करके, मंच पर 
क्रिया और नेपथ्य में ध्वनि को रखकर, इनके पारस्परिक 
विविध संयोजनों से नाटकीय प्रभाव उत्पन्न करने की 
दृष्टि से राकेश का यह प्रयोग वर्षों के चिंतन-मनन और 
अनुभव से उदृभुत अदभूत रंग-दृष्टि का गंभीर परिणाम 
था 1 युग के संकट, मूरुयों के विघटन, मानव जीवन की 
निरर्थकता, विसंगति और विडंबना, आत्महंता परि- 
स्थितियों के दबाव और तनाव को राकेश ने एके प्रकार 
की "कोलाज भाषा' में अभिव्यक्त किया । उन्हें लगने 
लगा था कि नाट्य-भाषा का विकास अब सीधी रेखा 
में नहीं हो सकता क्योंकि--- 
भाषा नहीं, शब्द नहीं, भाव नहीं, 
कुछ भी ,नहीं । 
४ ४/ नट रं ग- २ ८ 
मैं लयों हूँ ? मैं वर्यों हूँ ? 
जिज्ञासाएँ डसती हैं बार-बार 
कब तक, कब तक, कब तक इस तरह ? 
क्यों नहीं और किसी भी तरह ? भी 
अपने इस पाश-वा-नाटक में शब्दों और क्रियाओं के 
अतिरिक्त पार्श्व-ध्वनियों और विविध लयों का कला- 
त्मक उपयोग किया गया है । भारी मशीन को धकेलती-, 
सी आवाज, गोली चलने की आवाज, गालियाँ, आई 
हमले के साइरन, पुलिस की सीटियों के बीच बच्चे की 
किलकारी, डमरू, शेर की हुंकार, धमाका, नारे, जुलूस, 
कीर्तन की लय, चाबुक, नृत्य की धुन, पागल की बक- 
झक, स्कूल की घंटी तथा हाजिरी की ध्वनियाँ-य-ये 
तमाम असंगत और परस्पर असंबद्ध-सी आवाजें राकेश 
के अभिप्रेत को प्रभावपूर्ण और नाटकीय ढंग से प्रस्तुत 
करती है । पानी के तेज बहाव की तरह बहते नाटक 
के तीव्र क्रिया-कलाप के बीच, बर्फ की तरह जमकर 
ठहरे हुए 'मीन' के क्षण दर्शक को सक्रिय बना जाते 
हैं । 
संक्षेप में, हम कह सकते हैं कि नाट्य-भाषा के नाम 
पर राकेश को विरासत में एक काव्य-भाषा मिली थी बो 
अनुभव की देह पर शाही लबादे की तरह लिपटी हुई थी । 
आषाढ़ का एक दिन और लहरों के राजहंस में राकेश ने 
सलमा-सितारे-जडे उस मखमली लबादे को काट-छो-टकर 
अनुभव की देह के उपयुक्त एक चुस्त-दुरुस्त खुबसूरत 
पोशाक में बदल दिया । और उसके बाद शायद, हूँ:, 
आधे-अधूरे और पैर तले की जमीन में अनुभव और उसे 
व्यक्त करने वाली संवेदनशील अंतरंग भाषा में देह और 
त्वचा का संबंध स्थापित करने में ऐतिहासिक सफलता 
प्राप्त की । छतरियाँ की भाषा इस पूर्व-निर्मित नंगी 
भाषा के विखंडन से उत्पन्न एक नये आयाम, स्वरूप 
और प्रभाव के कारण महत्वपूर्ण है । गहरे आत्म-निषेध 
और व्यापक भाषा प्रयोगों से उपलब्ध राकेश की यह 
नाट्य-भाषा हिंदी नाट्य साहित्य और रंगमंच को 
निस्सन्देह उनकी सबसे बडी देन है । 
७, अंडे के छिलके अन्य एकांकी तथा बीज नाटक, पृ० १ ९९ । 
