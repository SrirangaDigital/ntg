उभरे हैं या घटनाएँ हुई हैं जिनसे हमारे रंग-कार्य में कुछ अधिक 
भराव भी आया है और जिनका उस पर व्यापक प्रभाव पड़ने की भी 
संभावना है । इनकी कुछ चर्चा नटरंग के जिले अंकों में होती रही है, पर इस 
अंक में इनसे संबंधित कुछ विशेष सामग्री दी जा रहीं है । 
इन में सबसे महत्वपूर्ण है संस्कृत नाटकों के प्रदर्शन में बढ़ती हुई रुचि । 
इसको उकसाने का बहुत-सा श्रेय बेशक उज्जजैन में हर वर्ष होने वाले कालिदास 
नाट्य समारोह को है जहाँ पिछले दो-तीन वर्ष में देश के अनेक प्रतिभावान 
निर्देशकों और प्रतिष्ठित मंडलियों ने संस्कृत, हिंदी, मराठी आदि भाषाओं में 
संस्कृत के नाटक प्रस्तुत किये हैं । इन प्रदर्शनों में संस्कृत नाटकों के लिए जीवंत 
और कलात्मक प्रदर्शन-शैलियाँ तलाश करने की कोशिश तो हुई ही, इन नाटकों 
को आज के नाटक-प्रेमी तथा सामान्य दर्शक के लिए अधिक सार्थक और 
प्रासंगिक बनाने की ओर भी ध्यान दिया गया । 
कुछ इस समारोह के कारण, और कुछ शायद नये सर्जनशील रंगकर्मियों 
के भीतर अपनी रंग-परंपरा से जुड़ने की सहज प्र वृत्ति के फलस्वरूप, अलग से 
भी कई केंदों में संस्कृत नाटक खेले गये है 1 इन कोशिशों में जहाँ निर्देशकों 
और अभिनेताओं ने एक नये ढंग की रंग-सृष्टि की चुनौती का सामना किया, 
वहीं दर्शकों को भी एक अलग तरह का नाटूयानुभव मिला । 
दरअसल, संस्कृत नाटक कई तरह से रंगकर्मियों और दर्शकों, दोनों 
से ही नये संस्कार की माँग करते हैं । इनमें भावों, विचारों, आवेगों या स्थितियों 
की वैसी तीखी टकराहट नहीं होती जैसी पश्चिमी नाटकों में होती है; उनमें 
न उस तरह का व्यक्ति-चरित्रों की मानसिकता का उदघाटन होता है, न परि- 
वेशगत अथवा भीतरी इउछाओं-संकत्पों का द्वंद्व जिससे चरित्र विकसित होते 
या बदलते दिखाई पड़ते हैं । इसीलिए संस्कृत नाटकों में पश्चिमी नाटकों-जैसा 
विस्फोटक चरमोत्कर्ष भी नहीं पैदा होता । फिर भी इन नाटकों में मानवीय 
अनुभव और विचारों-आवेगों की एक अलग ढंग की सूक्ष्म काव्यात्मक अभिव्यक्ति 
मिलती है जो जीवन के कई स्तरों को खोलती है और दर्शक-पाठक को अभि- 
भूत कर सकती है । संस्कृत नाटकों के चरित्र किसी हद तक रूढ होकर भी 
वैयक्तिक और सामूहिक मनोज़गत और आचरण को बडी अंतदृ४ष्ट के साथ 
रूपायित करते है 1 
हिंदी-भापी क्षेत्र के रंगमंच में पिछले एक-दो वर्ष में कई एक ऐसे रुझान 
५/नट रंग-. ८ 
