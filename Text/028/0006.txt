साथ ही ये नाटक एक ऐसी अनोखी और समग्र रंगदृष्टि से जुते हुए है जो 
अपनी कलात्मकता' और रंगीनी में बेजोड़ हैं । उनमें गीत, संगीत, काव्यपाठ, 
गद्य-संवाद, नृत्य, अभिनटन, मुखाभिनय के अलावा वेशभूषा, रूपसउजा, आदि 
रंग-तत्वों का बड़ा कल्पनाशील समन्वय है, जिसका अन्वेषण और प्रस्तुतीकरण 
किसी भी रंगकर्मी और मंडली के साय-साथ दर्शकों के लिए भी बडा ही तृप्ति- 
दायक कार्य हो सकता है । इस अन्वेषण के द्वारा ही भारतीय रंगमंच अपना 
निजी मुहाविरा और रूप हासिल कर सकता है, दुनिया के रंगमंच में अपनी 
अलग पहचान बना सकता है । यह खुशी की बात हैकि लंबे अरसे तक पश्चिमी 
नाटक और प्रदर्शन शैलियों- की नकल के बाद भारतीय रंगमंच अब अपनी इस 
अलग पहचान के लिए प्रयत्नशील है । 
अपने रंगमंच के इस बहुत महत्त्वपूर्ण काम में नटरंग भी साझीदार रहा है 
और रहना चाहता है । इस तरह की सभी कोशिशों को हम: पहले भी रेखांकित 
करते रहे हैं । इस अंक में हम १ ९७६ के कालिदास समारोह के एक संक्षिप्त 
विवरण तथा दूसरे केंदों में संस्कृत प्रदर्शनों की रिपोर्ट, के अलावा, उउजैन की 
प्राचीन रंग-परंपरा पर एक लेख दे रहे हैं । साथ ही संस्कृत के ती न लधु- 
नाटकों के हिंदी अनुवाद भी दिये जा रहे हैं । इनमें एक है भास का विख्यात 
नाटक उरुभंग जो अपने देनिक स्वर, मौलिक चरित्रांकन तथा भाववस्तु औऱ 
अनोखे शिल्प के कारण संस्कृत नाटकों में अप्रतिम है । उसका बहुत ही रचा- 
हुआ काव्यानुवाद स्वर्गीय भारत भूषण अग्रवाल ने किया था, जिसे यहाँ प्रका- 
शित किया जा रहा है 1 बाकी दो प्रहसन हें…-महेंद्रविक्रम वर्मन का मत्त- 
विलास और बोधायन का भगवदउजुकम् । दोनों ही सातवी-आठवी" शताब्दी के 
भारत की ऐसी रोचक व्यंग्यपूर्ण तस्वीर पेश करते हैं जो कई तरह से आज भी 
प्रासंगिक और आकर्षक है । भगवद-राकम् का यह अनुवाद बहुत वर्ष पहले 
नटरंग के तीसरे अंक में प्रकाशित हुआ था । पर उस अंक की प्रतियाँ अब 
उपलब्ध नहीं हैं और इस नाटक की मां२ग लगातार मौजूद रही है, इसलिए इसे 
फिर प्रेकाशित करना उपयोगी जान पड़ा । 
दरअसल, संस्कृत नाटकों के प्रदर्शन कम होने का एक बड़ा कारण उनके 
अच्छे अभिनेय अनुवादों का अभाव है । जो भी अनुवाद अभी तक हुए हैं वे 
टीकाएँ अधिक हैं, अनुवाद कम । और वे दीज्ञाएँ भी पं१डताऊ और अक्सर गलत 
तथा भ्रष्ट हैं । यह बहुत जरूरी है कि कोई बड़ा संस्थान इस दिशा में पहल 
करे और इन नाटकों के अनुवाद ऐसे व्यक्तियों से करवाये जो संस्कृत भाषा 
और साहित्य के साथ-साथ रंगकर्म के भी संवेदनशील जानकार हों । अगर कोई 
एक आदमी ऐसा न मिले तो दो या अधिक व्यक्ति मिलकर इस काम को पूरा 
करें । उउजैन में प्रस्तावित कालिदास अकादेमी अथवा मध्यप्रदेश कला परिषद 
जैसी साधनसंपन्न संस्थाएँ इस काम को प्राथमिकता देंगी यह आशा करनी 
चाहिए । नटरंग के अगले अंक में संस्कृत नाटकों के उपलब्ध (प्रकाशित तथा 
अप्रकाशित) अभिनेय अनुवादों की सूची प्रकाशित की जायगी । हमारे पाठकों 
की जानकारी में अगर कोई ऐसे अनुवाद हों तो उनकी सूचना भेजने की कृपा 
करें । 
ह्र लिटरंभ- ३ सु:: 
