अन्य शहरों के अलावा आगरा मैं भी अगस्त से अक्तूबर 
१ ९७६ तक एक रंग-शिविर चलाया गया जिसका 
आयोजन भारतेंदु नाट्य केंद्र ने किया है 
भारतेंदु नाट्य केंद्र की स्थापना अगस्त १ ९७ ५ में 
लखनऊ में हुई । यह केंद्र लखनऊ में एक वर्ष की अवधि 
का प्रशिक्षण प्रदान करता है । साथ ही उत्तर प्रदेश के 
अन्य नगरों में भी वैज्ञानिक विधि से नाट्य अध्ययन की 
प्रवृति उत्पन्न करने के लिए रंग-शिविरों आयोजित 
करता है । आगरा शिविर इस दिशा में पहला प्रयास 
था । 
२ २ अगस्त १ ९७६ से लगभग दो माह तक चलने 
वाले आगरा के नाट्य-शिविर ने नगर और जिले एक 
नयी लहर पैदा की । शिविर आगरा कालेज सभा-भवन 
में चला और इसके निर्देशक थे श्री बंसी कौल । उन्होंने 
४० से अधिक लड़के-लड़कियों में अपने प्रशिक्षण द्वारा 
रंगमंच के लिए नयी चेतना पैदा की । 
इस नाट्य-शिविर में सैद्धांतिक और व्यायावहारिक, 
दोनों प्रकार का प्रशिक्षण दिया गया । विश्व रंगमंच, 
भारतीय नाटक, नाटूयाभिव्यक्ति, नाट्य-कला का इति- 
हास, आधुनिक रंगमंच का विकास, भारतीय लोक रंग- 
मंच तथा आज उसका उपयोग, आदि अनेक विषयों पर 
विद्वानों के व्याख्यान हुए 1 साथ ही गति तथा रंग- 
भाषण, अभिनय, रूप-सज्जस्ना, दृश्यबंध तथा दृश्य- 
निर्माण, प्रकाश-योजना आदि का व्यावहारिक अभ्यास 
भी किया गया । और इस प्रशिक्षण के प्रयोगस्वरूप 
विभिन्न शैलियों के चार एकांकी और एक पूर्णाकार 
नाटक संस्कारध्यज शिक्षार्थियों ने तैयार किये । 
डा ० लक्षमीनारायण लाल द्वारा लिखित इस नाटक 
को खुले मंच पर प्रस्तुत किया गया । इसके कथानक 
का मूल आधार लोक-जीवन है । अवधपुर वह गाँव है 
जहाँ नाटक की घटनाएँ घटित होती हैं । वास्तव में 
अवधपुर के माध्यम से संपूर्ण भारत को दशनि का प्रयत्न 
किया गया है । नाटक में जहाँ पराधीन भारत की 
तस्वीर उभारकर सामंतवाद पर चोट की गयी है, 
वहीं यह दशोंया गया है कि दरिद्रता, अभाव और 
अंधविश्वास के अँधेरे में भटकता हुआ भारतवासी 
एक नये सबेरे की ओर बढ़ बढ़ रहा है । 
इस नाटक का मंचन एक बडे भवन के पिछवाडे 
खुल में किया गया और आस्थाब के स्थान पर गाँव की 
पृष्टभूमि का निर्माण किया गया । नाटक के प्रमुख पात्र 
ठाकुर के मकान को ही नाटक का केंद्र बनाया गया । 
इस नाटक में लोक धुनों का व्यापक प्रयोग किया गया 
एवं नगाड़े व तबले की ध्वनि से संगीत का प्रभाव उत्पन्न 
किया गया है लोक-गायकों ने अपने गीतों द्वारा नाटक 
को गति दी । उत्तमा (अनिल शुक्ल.) और वाकुल 
(ओम मेहरा) के अभिनय ने दर्शकों पर प्रभाव छोड़ा । 
कराई (दिलीप रघुवंशी) और पुजारी (प्रमोद झा 
राज़नील) ने तो जैसे अपने चरित्र के साथ पूरी तरह 
ही तादात्म्य स्थापित कर लिया था । महिला पात्रों की 
भूमिकाओं में सभी ने अपने-अपने उत्तरदायित्वों का 
निर्वाह किया । प्रमुख पात्र ठकुरानी (ज्योंलना रघु- 
वंशी) से लेकर शूर्पणखा (काजल शर्मा) तक सभी ने 
श्रेष्ठतम भावाभिव्यक्ति प्रस्तुत की । जहाँ गंगाजली 
(अलका गोयल) व मैना (संध्या गोयल) ने अपनी 
अभिनय-कला की छाप दर्शकों पर छोडी, वहीं गोपी 
(निशा गोयल) और माटी (ममता शर्मा) को भी 
दर्शकगण लंबे समय तक याद रखेंगे । 
इस नाटक का महत्व इसलिए और भी बढ़ जाता है 
कि नाट्य-क्षेत्र में नवागंतुक लड़कों को लेकर अधिक 
पात्रों का यह नाटक खुले मंच पर प्रस्तुत किया गया जो 
आगरा के लिए निश्चय ही अपने आप में एक साहसिक 
और प्रशंसनीय कार्य है । 
यों तो हर नगर की अपनी-अपनी समस्याएँ हैं, 
किंतु कुछ लगभग सभी जगह समान रूप से दृष्टिगोचर 
होती हैं । इसी कारण शहरों में स्वस्थ रंगमंच का 
निर्माण नहीं हो पाता है । इसके पिछड़ेपन का कारण 
धनाभाव, निम्न स्तर की राजनीति और ओछी 
पैरिरेबाजी है जिसके कारण रंगमंच का विकास नहीं हो 
पा रहा है । प्राय: रंगमंच को रंगकर्मी और दर्शक दोनों 
ही मनोरंजन का साधन समझते हैं, किंतु वास्तव में रंग- 
मंच को हमारी चेतना का स्रोत होना चाहिए । 
पिछले दिनों रंगशिविरों के आयोजन के मूल में 
यह भावना है कि लड़के-लड़कियों को प्रशिक्षण द्वारा 
नाद-य-कला में पारंगत किया जाए । एक-दो मास में वे 
इस योग्य हो भी जाते हैं कि किसी हद तक सफल 
भावाभिव्यक्ति कर सकें । किंतु किन्हीं अज्ञात कारणों से 
वे अपने आपको रंगमंच से निरंतर जोड़े नहीं रखते । 
आज आवश्यकता इस बात की है कि प्रशिक्षित रंग- 
कर्मी इस कार्य को निरंतर जारी रखे: ताकि उन पर 
किये गये परिश्रम का सदुपयोग हो सके । 
५७/नटरंग-२ ८ 
