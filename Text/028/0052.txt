हो जाता है और युध्द उसके तात्कालिक अनुभव का 
अंग बन जाता है । का-य-नाटक का सबसे मुदिकल पक्ष 
होता है उसका कथन् । पंक्तियों की लय और काव्य- 
मयता कायम रखते हुए भी, उसमें नाटकीय अर्थ, गति 
और प्रभाव बनाये रखना, सारे युद्ध व्यापार और उसके 
वर्णन को उसी तीव्रता से महसूस कराते रहना, इस 
प्रदर्शन की सबसे बडी उपलस्थि थी । युध्द की भया- 
वहता और निरर्थकता का बोध दृश्यबंध तथा अन्य 
नाटकीय उपकरणों द्वारा नहीं, वरन् काव्य-बिब. और 
उनको कहने के ढंग और गतियों द्वारा स्थापित होता 
है । भालों को लेकर योद्धाओं की विविध स्थितियाँ 
कभी अलग-अलग, कभी अचानक साथ, कभी मंच पर 
पीछे साथ गोलाकार में घूमते हुए, कभी एकदम सामने 
मंच पर आकर, दूर कहीं संभावित युद्ध का आवेश और 
उसका भावपूर्ण वर्णन शुरू से ही नाटक को एक गति 
और उत्कर्ष पर पहुँचा देता है और उसे अंत तक उसी 
तीव्रता से बनाये रखता है । इस तरह प्रारंभ से ही युध्द 
के ऐसे जीवंत और साकार वर्णन के बाद यकायक 
खाली मंच पर बलदेव की उपस्थिति उस वातावरण 
का विस्तार ही लगती है, जिसकी पृष्टभूमि वे योद्धा 
अपने भावपूर्ण अभिनय तथा सशक्त वर्णन से तैयार 
करते हैं 1 
युद्ध में भीम की कपटपूर्ण नीति से क्षुब्ध और 
क्रोधित बलदेव के रूप में सौलत सईद खान का अभिनय 
प्रभावशाली था । अपनी अनुपस्थिति में धोखे से जीतने 
जाले पांडवों के प्रति निरंतर घृणा और प्रतिहिंसा के 
लिए कटिबद्ध बीर अश्वत्थामा" की भूमिका में अभय 
कुमार की अभिनय-क्षमता का दूसरा पक्ष निखर: 
सामने आया । दुर्योधन के प्रवेश के लिए यवनिका का 
प्रयोग न केवल भान-उरु दुर्योधन को मंच पर ला सकने 
की चतुर युक्ति थी, उसे प्रमुख चरित्र के रूप में भी 
स्थापित करने का उपयुक्त साधन था । दुर्योधन की 
भूमिका में अशोक बुलानी ने प्रभावित किया । और 
यह नाटक की तथा भास की महत्त्वपूर्ण उपलठिध है 
कि पहली बार दुर्योंधन के प्रति सहानुभूति जागृत होती 
है । 
धुतराष्ट्र के रूप में सुभाष सवसेना अपनी गंभीर 
और बढिया आवाज के बावजूद प्रभावित नहीं कर सके। 
अंधे पिता का एकाएक करके युध्द में अपने सारे पुत्रों 
को खोने का अवसाद और पीडा, तथा अपने जीवन की 
५२/नटरंग- २ ८ 
निरर्थकता का अहसास, वे न केवल अपने अभिनय से, 
स्वर से भी, सही-सही स्थापित करने में असमर्थ 
रहे । 
सादा किंतु दो स्तरों में विभक्त मंच से युद्ध की 
विभीषिका, शून्यता और भयावहता बहुत ही प्रभाव- 
शाली ढंग से स्थापित की गयी । एकदम खाली मंच युद्ध 
और उसकी निर्रथकता को और भी विस्तार देता प्रतीत 
होता था । दृश्यबंध और मंच-सरना के सर्वथा अभाव 
द्वारा भी उस वातावरण की सृष्टि इस प्रदर्शन की बहुत 
बडी उपलठिध थी । 
लगता है इन दोनों ही नाटकों में रूपसउजा और 
वेशभूषा पर अधिक ध्यान नहीं दिया गया था । उरुभंग 
में ही दुर्योधन कहीं से भी राजपुरुष और योद्धा नहीं 
लगता था । प्रकाश-व्यवस्था भी किंचित त्रुटिपूर्ण थी । 
अंतिम दृश्यों में अश्वत्थामा, बलदेव आदि के चेहरों 
पर इतना कम प्रकाश था कि उन अंशों में अभिनय 
प्राय: दिखाई ही नहीं दिया । संगीत-प्रभाव के रूप में 
बड़े ढोल का नगाड़े के रूप में प्रयोग उपयुक्त और 
प्रभावशाली लगने के बावजूद, कई-बार लगता रहा कि 
उसके बजाने में यदि एक खास लय को कायम रखा 
जाता तो शायद अधिक पुरअसर होता । 
भगवदज्जजुकन् की भाँति उरुभंग अपने दृष्टिकोण 
"में आधुनिक चेतना के बहुत करीब पड़ता है 1 इतने 
संक्षिप्त नाटक में युद्ध की विभीषिका और निरर्थकता 
का ऐसा सशक्त प्रभाव अत्यंत दुर्लभ है । साथ ही उस पूरे 
व्यापार को एक भव्यता और शालीनता भी प्रदान की 
गयी है 1 भास के काठयबिब की यह द्व"द्वात्मकता नाटक 
को एक अदभुत सौंदर्य और गांभीर्य प्रदान करती है । 
इस ढंद्वात्मकता को रंगशिविर अपने प्रदर्शन में स्थापित 
कर सका, यह उसकी बहुत बडी सफलता है और इस 
प्रक्रिया में रंगशिविर को कुछ अच्छे अभिनेता भी मिले 
हैं, बशतें वे अपनी इस प्रारंभिक सफलता को ही चरम 
उकता-ध न मानकर पूरी निष्ठा से आगे बढ़ने का 
प्रयत्न करें । . 
अंत में किंतु, सबसे महत्त्वपूर्ण, इन नाटकों की 
सफलता का सबसे बडा श्रेय एम० के ० रैना के निर्देशन 
को ही है । इन नाटकों से वे एक बार फिर एक मँजे 
हुए निर्देशक के रूप में प्रतिष्टित हुए । 
