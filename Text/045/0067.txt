ऐसा विवेच्य पुस्तक से नहीं हो पाया है । यहाँ सभी तरह 
के नाटक एक ही धरातल पर रखे गये हैं । इनमें चित्रित 
मध्यवर्गीय चेतना भी एक-जैसी है । उनमें किसी प्रकार 
का अंतर नहीं दिखाया गया । गौतमजी से विभिन्न 
नाटकों में अंकित मध्यवर्ग के विभिन्न रूपों पर एक तीखी 
बहस की आशा थी । इसके अभाव में प्रस्तुत पुस्तक 
निराश करती है । 
रंगमंच की अनोखी कला 
गोवर्धन पंचाल 
नाटक सरीखी मादर हुन्नर (गुजराती) --हसमुख बाराती । 
स्वयं लेखक द्वारा प्रकाशित । पता : ५/५७, नव-निर्माण 
नगर, नारणपुरा, अहमदाबाद-ब ८ ० ० १ ३ । प्र० सं ० 
१९८४ । मूल्य रु० १६ । 
० 
ग-कलाओं के क्षेत्र में इस प्रकार की पस्तकें कम 
देखने को मिलती हैं । यद्यपि यह पुस्तक गुजराती रंगमंच 
को ध्यान में रखकर लिखी गयी है; तथापि देश के अन्य 
प्रांतों के लिए भी इसकी सामग्री उपयोगी है, क्योंकि यह 
इस मूलभूत समस्या से जूझती है कि अभिनेता और दर्शकों 
के बीच क्या संबंध है, तथा उसको पश्चिम के रंगद्वारी 
रंगमंच के नमूने के अंधे अनुकरण के कारण किस प्रकार 
नजरअंदाज कर दिया गया है । 
रंगमंच के संपूर्ण इतिहास में अभिनेता और दर्शकों 
के बीच के महत्वपूर्ण संबंध को सुगमता से खोजा जा 
सकता है-शायद उन दिनों से, जब आदिम शिकारी 
मानव ने पहले-पहन पशु-चर्म धारण किया होगा या अपने 
आखेट के पशु का मुखोटा लगाया होगा । इस आदिम 
शिकारी मानव का विचार था कि ऐसा करने से उसमें 
अजीब-सी जादुई शक्ति आ जागी है, इसलिए शिकार- 
पूर्व की यह क्रिया कालांतर में कर्मकांड में परिवर्तित हो 
गयी होगी है इसे निरंतरता प्रदान करने के लिए यह 
अनिवार्य रहा होगा कि यह लयात्मक हो और इस प्रकार 
नृत्य और संगीत इस शिकार-पूर्व क्रिया के अनिवार्य अंग 
बन गये होंगे । और क्योंकि इस प्रक्रिया में कुछ लोग दूसरों 
की अपेक्षा अधिक सिद्धहस्त हो गये होंगे, वे उनके इर्द- 
गिर्द बैठकर या खड़े होकर यह अभिनय देखते रहे होंगे; 
उस अभिनय से वे स्वयं मानसिक रूप से पृथक अनुभव 
नहीं करते थे, क्योंकि अभिनेता जिस चीज का अभिनय कर 
रहा होता था वह उसके दैनंदिन अस्तित्व का अंग थी । 
इस सगम शुरूआत से अभिनेता का कार्य-व्यापार,, 
उसका अ भिनय-स्थार और उसके चारों ओर उसके मान; 
सिक सहयोगी, अर्थात दर्शको" के बैठने का स्थान-----: सब 
विश्व के विभिन्न क्षेत्रों में विभिन्न रूप धारण कर चुके 
हैं । मगर एक लधु काल इकाई को छोड़कर, रंगमंच के 
संपूर्ण वृहद इतिहास में इन तीनों तत्वों-अभिनेता, उसका 
अभि नय-स्थल, एवं दर्शकों के बैठने की जगह--" बीच एक 
महत्वपूर्ण और मूलभूत संबंध प्रत्येक देश और प्रत्येक 
काल में बना रहा है । जब संयोगवश, अथवा स्थल- 
विशेष का प्रयोग करने की विवशता के कारण, पहना 
रंगद्व ररी मंच बना, तो इनमें अलगाव हो गया । 
अभिनेता और दर्शकों के विभाजन की प्रक्रिया इटली 
में तेआत्रों ओल-पिको (१२३९1१1'० 01)'11191०0) के निर्माण 
से प्रारंभ होती है, और साबिस्वीनेता नामक स्थान पर 
रंगशाला में भव्य रंगद्व ब्जारी ढाँचे के निर्माण में इसकी 
पराकाष्ठा" दिखायी देती है, जिसने मंच और प्रेक्षागृह को 
अलग-अलग कर दिया । कालांतर में यह प्रक्रिया दृश्य- 
परिवर्तन को सुगम बनाने की दृष्टि से परदे के प्रयोग से 
पूरी हो गयी, जिसमें डूयूक और उसके दरबारियों को 
आनंद आने लगा था । 
इस ढाँचे और परदे का इस्तेमाल एक तंग और 
सीमित स्थल के प्रयोग की एक स्वाभाविक और आसान 
प्रक्रिया के रूप में हुआ था । परंतु धीरे-धीरे अन्य देशों में 
भी इसका प्रचलन होने लगा । उन्नीसवीं शताब्दी में रंग- 
मंच के यथार्थवादी दौर में तो, जो स्वयं में रंगमंच के 
इतिहास-समुद्र में एक बूंद मा त्र है, इसने बाढ़ का रूप 
धारण कर लिया, जिसमें अभिनेता और उसके दर्शकों के 
बीच का संबंध ही दूब गया । यहाँ तक कि अभिनेता यह 
मानकर चलने लगा कि दर्शक उपस्थित ही नहीं है, और 
दर्शकों ने भी इस निदनीय स्थिति को बिना किसी विरोध 
के स्वीकार कर लिया । इस प्रकार आदिम मानव के समय 
से चला आ रहा यह संबंध टूट गया । 
परिवारों देशों को अपने साथ बहा ले जानेवाले इस 
रंगद्वारी प्रेक्षागृह ने, तथा पूर्वी देशों में साम्राडयवादी जुए 
ने, रंगमंच को यथार्थवादी नाटक के बोझ के नीचे दबाकर 
नटरंग-४ ५ / ३७ 
