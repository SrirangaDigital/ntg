नटरंग 
उसके मुन्नी" से परिचय और उनका प्रयोग उपयोगी भी है और किसी हद तक 
जरूरी भी । पर यह एक हीनता या दासता या पिछलागूपन के भाव से नहीं, 
अपने सर्जनात्मक कार्य की जरूरतों के हिसाब से बडी सतर्कता और संवेदन- 
शीलता से काम लेने पर ही कारगर हो सकता है । 
जहाँ दूसरी सर्जनात्मक विधाओं तथा बौद्धिक क्षेत्रों में अंग्रेजी के इस घातक 
प्रभाव की चेतना बढी है, वहीं रंगमंच में यह अभी नहीं के बराबर है । बदिक 
जहाँ तक रंगमंच के मूरुयों और नाट्य-समीक्षा के मानदंडों का सवाल है, हमारी 
चेतना पश्चिमी नमूनों से बेहद आक्रांत है-उद्देश्यों" और स्थितियों के बारे में 
अस्पष्टता और उलझनों के अतिरिक्त किसी हद तक बौद्धिक आलस्य के 
कारण भी । क्या हम अपने संदर्भ में अपने निजी मानदंड तलाश करने के लिए 
बेचैन हैं ? नाटक से हमारी क्या माँग है ? उसे प्रदर्शन में कैसे पूरा किया जा 
सकता है ? विभिन्न क्षेत्रों में नाटक की भाषा की समस्या का क्या रूप है और 
हमारे नाटककार, निर्देशक, अभिनेता उससे कितना और कैसे सामना कर रहे 
हैं ? अच्छा या श्रेष्ठ अभिनय या रंगसउजा हम किसे कहेंगे ? क्या इसका कोई 
अलग----." भी हद तक…भारतीय उत्तर हो सकता है ? क्या हमारे अभि- 
नेता की गतियों की, चर्या की, अंग-संचालन तथा भंगिमाओं और मुद्राओं 
की-संक्षेप में सम्पूर्ण अभिव्यक्ति की-य-कोई अलग पद्धति हो सकती है या 
होनी चाहिए ? क्या वह अभिनय हमारे पारम्परिक तथा लोकनाट्य रूपों से 
किसी प्रकार प्रभावित होगा ? क्या हमारे रंगमंच पर पश्चिम के वलासिकों और 
अन्य नाटकों के प्रदर्शनों में हमारी कोई विशेष रंगदृष्टि उभर कर आ सकती है 
या आनी चाहिए ? उन्हें उनके मूल रूप में प्रस्तुत किया जाना चाहिए या हमारे 
जीवन और रंगमंच के साथ किसी प्रकार की प्रासंगिकता में ? संस्कृत तथा लोक 
नाटकों के प्रदर्शनों के प्रति क्या वही मानदंड कारगर हो सकते हैं जो पश्चिमी 
नाटकों के बारे में होते हैं ? क्या हर प्रदेश के नाटक एक ही पैमाने से ठीक देखे- 
परखे जा सकते हैं ? मसलन, मराठी, बँगला, गुजराती जैसी अपेक्षाकृत रंग-समृद्ध 
भाषाओं के प्रदर्शनों के मौजूदा रूप और स्तर और शैली का उनकी परम्परा से 
सम्बन्ध है, यह समझना आवश्यक है या नहीं ? हमें अपने प्रदर्शनों के रूप, शैली, 
और स्तर बरि, अभिनेताओं की सफलता-असफलता की, उनकी शैलियों और 
पद्धतियों की चर्चा भाषा और क्षेत्र विशेष के सन्दर्भ में करनी चाहिए या निर- 
पेक्ष भाव से ? आदि, आदि, अनेक सवाल सजग, संवेदनशील और गम्भीर 
नाट्य- समीक्षक के सामने होना अनिवार्य है । पर अधिकांश समीक्षा पढ़ कर 
ऐसा नहीं लगता कि समीक्षक किसी भी स्तर पर संजीदगी के साथ इन सवालों 
से टकराता है या अपने कार्य में इनका जवाब तलाशने की कोशिश करता है । 
पर क्या सचमुच कोई विचारणीय या मूल्यवान समीक्षा इस भीतरी तनाव के 
बिना हो सकती है ? नाट्य-समीक्षा को लेक र जो विवाद उठता है उसको 
सही रास्ते पर लगाने के लिए व्यबितगत उठा-पटक से हटकर इन सवालों 
पर ध्यान देने के सिवाय दूसरा कोई चारा नहीं । 
६ 
