सुरेन्द्र वर्मा 
नये नाटककार वरों एकालाप 
सागर विश्वविद्यालय के भाषा विज्ञान विभाग में प्राध्यापक सुरेन्द्र वर्मा पिछले दिनों बडी तेजी से 
नाटक और रंगमंच की ओर झुके हैं । उन्होंने कई नाटक लिखे हैं । इनमें से एक द्रोपदी बिरुली की 
सुपरिचित मंडली दिशांतर द्वारा शीघ्र ही मंच पर प्रस्तुत होने वाला है ।--सं० 
अ' ज के हिन्द. रंगमंच के संदर्भ में जो बात 
मुझे अधिक विचलित करती है, वह 
विषयवस्तु के चुनाव से सम्बधित है । कई विचार- 
सूत्र (थीम) ऐसे होते हैं, जो केवल पौराणिक या 
ऐतिहासिक कलेवर में ही प्रभावपूर्ण लगते हैं, 
लेकिन हमारे रंगकर्मी ऐसे नाटकों के प्रस्तुतीकरण 
के लिए काफी निरुत्साहीं हैं । निसन्देह उनके पास 
अपनी वैध आपत्तियों हैं, जिनसे इंकार नहीं किया 
जा सकता । ऐसे मंचन वेशभूषा एवं दृश्यबन्ध की 
दृष्टि से व्ययसाध्य होते हैं, सही उच्चारण और 
लहजे वाले अभिनेता नहीं मिलते, दर्शकों को उनमें 
विशेष रुचि नहीं होती, वगैरह-वगैरह । तब नाटक- 
कार को सलाह दी जाती है कि वह इस गुप्त या 
मौर्यकालीन पृष्टभूमि की रचना को समसामयिक 
सन्दर्थों में रूपान्तरित कर दे । अगर नाटककार के 
लिए मंचन लक्ष्य नहीं, केवल माध्यम है, तो स्व- 
भावत: वह ऐसे सुझावों को स्वीकार नहीं कर 
सकता, हालांकि नाटक का प्रस्तुतीकरण नाटककार 
के लिए दो-दो दृष्टियों से आवश्यक है । एक तरफ 
वह जहाँ उसके किसी मन्तव्य विशेष का सम्प्रेषण 
करता है, अर्थात नाटक की पांडुलिपि या प्रति को 
सार्थकता देता है, वहीं दूसरी तरफ उसके नाटूया- 
त्मक व्यक्तित्व के प्रशिक्षण में गहरी और ठोस 
सहायता पहुँचाता है । समय के लम्बे विस्तार में 
दूसरी बात ही अधिक महत्त्वपूर्ण रह जाती है, 
क्योंकि मूलत: और अन्तत: हिन्दी रंगमंच का 
आधार हिन्दी नाटककारों को ही बनना है । बँगला, 
कन्नड़, मराठी और गुजराती, आदि, क्षेत्रीय भाषाओं 
के चुने हुए नाटक निश्चित रूप से हिन्दी में अभि- 
नीत होने चाहिए, मगर केवल अनूदित और 
रूपान्तरित नाटकों का ही सहारा लेना अनुचित 
प्रतीत होता है । 
जैसे-तैसे किसी दल के द्वारा नाटक कर दिये 
जाने की भी बात नहीं है । कोई भी युगीन नाटक 
निर्देशक से साहित्यिक संस्कार, तत्कालीन जीवन 
की विस्तृत जानकारी और हिंन्दी भाषा की अचछी 
समझ की माँग करता है 1 पर रंगकर्मियों को 
सामान्यत: सबसे पहली शिकायत भाषा को लेकर 
ही होती है । निसन्देह यह निर्विवाद है कि नाटक 
की भाषा में बोलचाल की भाषा की सरलता होनी 
चाहिए, लेकिन इस बारे में भी दो मत नहीं हो 
सकते कि आज की पूरी तरह बोलचाल की भाषा 
अधिक गहराई में जाकर भावना और विचार 
की भाषा नहीं हो सकती । नाटक की भाषा जीवन 
की भाषा है, इसलिए उसके साथ एक सीमा तक 
जीवंत सम्पर्क अनिवार्य है, जिसका अभाव कई बार 
