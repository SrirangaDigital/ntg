नाद-वृत्ति-लि-पटना 
शर्मा के शराफत और विनोद रस्तोगी के बर्फ की 
मीनार को प्रस्तुत करेगा । 
एक अन्य संस्था सविता ने दो एकांकी प्रस्तुत 
किये । पहला एकांकी एक मनोवैज्ञानिक 
कथानक पर आधारित था जो बाहर से आयी एक 
संस्था से उधार लिये गये आकर्षक दृश्यबंध पर 
अच्छा लगा । दूसरा एकांकी एडवांस बुकिंग एक 
प्रहसन था, जिसमें सर्वोत्तम अभिनय मधुरासिंह का 
रहा, जिन्होंने एक वृद्ध नौकर की भूमिका की । 
बिहार आर्ट थिएटर ने पिछले चन्द महीनों में 
सक्रिय रूप से कुछ नाटक मंच पर प्रस्तुत किये, 
जिनमें सबसे पहला नाटक पालकी उल्लेखनीय है । 
पालकी अनिल कुमार मुखर्जी लिखित बहुचर्चित 
नाटक है जो बहुत पुराना होते हुए भी अपने प्रत्येक 
प्रदर्शन के बाद कुछ नयापन लिये आता है । 
पालकी सामाजिक संत्रास के रूप में उस संक्रांति-, 
काल की कथावस्तु प्रस्तुत करता है जब भारतीय 
समाज अपनी ही कुप्रथाओं की दासता का दर्द झेल 
रहा था, विदेशी आतताइयों के अतिरिक्त अपने देश 
के कूर ज़मोंदारों के अत्याचार का शिकार समाज 
का प्रत्येक वर्ग बना था । पालकी का प्रदर्शन पन्द्रह 
अगस्त को हुआ जिसमें मुख्य भूमिकाएँ रामशरण 
चौपड़ा (कुमार बहादुर), लक्षमी देवी (वसुन्धरा), 
आर० पी० तरुण (आनन्द), अरेंलिव फ्रांसिस (पदमा) 
ने निबाहीं, और अन्य भूमिकाओं में मोहम्मद समीम 
साँ, नर्मदेश्वर प्रसाद सिन्हा, रजत मुखर्जी और हेना 
मुखर्जी मंच पर आये । रामशरण चौपड़ा अच्छे 
कलाकार हैं, पर कुमार बहादुर के रूप में उनके 
आकर्षक व्यक्तित्व का प्रभाव जितना दर्शक-दीर्घा 
पर पड़ा उतना उनकी अतिशय नाटकीय प्रवृतियों 
का नहीं, क्योंकि विभिन्न स्थलों पर उनके सम्वाद 
दर्शक की पकड़ के बाहर रह गये । वसुंधरा की 
भूमिका में लहि-मी देवी ने चरित्र को आत्मसात करने 
की चेष्ठा की । कई कलाकारों में उच्चारण-दोष 
किसी हद तक खटकता था । 
अगस्त में ही बिहार आर्ट थिएटर ने हम जीना 
चाहते हैं का और सितम्बर तथा अक्तूबर में अनिल 
कुमार मुखर्जी लिखित-निर्देशित नाटक विप्लबी का 
प्रदर्शन किया । सितम्बर के प्रदर्शन संस्था ने अपनी 
वर्षगाँठ के उपलक्ष में किये, जिसको देखने के लिए 
विशेष तौर पर राट्रीय नाट्य विद्यालय के प्राध्यापक 
नेमिचन्द्र जैन पटना आये । विप्तवी की कथावस्तु 
पुरानी है, और आजादी से पहले आतंकवादी 
क्रांतिकारियों से सम्बधित है है इसकी मुख्य भूमि- 
काओं में रामशरण चौपड़ा, आर० पी० तरुण और 
लक्षमी देवी उल्लेखनीय हैं । काला चाँद की भूमिका 
करने वाले अभिनेता इन सभी से ऊपर उठ आये, 
अपनी अद्वितीय अभिव्यक्ति के माध्यम से 1 अन्य 
कलाकार कमजोर रहे । बिहार आर्ट थिएटर ने 
जितने तकनीकी साधन उपलब्ध किये हैं वे संस्था 
की शक्तिशाली नींव के सूचक हैं और उन्हीं साधनों 
के माध्यम से कभी आग के दृश्य, कभी मँडराते 
बादलों के दृश्य, कभी कड़कती बिजली का प्रभाव 
और कभी ध्वस्त होते भवनों के प्रभाव निर्देशक बडी 
कुशलता से उत्पन्न कर दर्शकों को मोह लेता है । 
बिहार आर्ट थिएटर ने हाल ही में ललित 
सहगल के नाटक हत्या एक आकार की का 
प्रदर्शन भी किया । गांधी-जन्म-शता-दी समारोहों के 
सिलसिले में इस नाटक का प्रदर्शन किया गया, 
जिसकी कथावस्तु एक ऐसे गुप्त कमरे में रचे गये 
षडूयंत्र से सम्बन्ध रखती है जो चार व्यक्ति गांधी 
जी की हत्या के लिए करते हैं । व९१य१त्र के क्रम में 
एक मित्र को योजना पर संशय होता है । चारों 
मित्र मिलकर, निर्णय पर पहुँचने के उद्देश्य से प्रती- 
कात्मक रूप से एक न्यायालय का दृश्य उपस्थित 
करते हैं । शंकित युवक गांधीजी के पक्ष में तर्क देता 
है, एक मित्र २यायाधीश होता है, एक दर्शक और 
चौथा सरकारी वकील । इस तरह कथावस्तु एक 
नये आयाम में उस बौद्धिक धरातल को छूती हुई 
हत्या के कारणों के अन्वेषण की एक प्रक्रिया बन 
जाती है । मुख्य रूप से चार पुरुष पात्रों का यह 
नाटक अपने में एक सफल प्रयोग है और बिरुली 
आदि स्थानों में इसके सफल प्रदर्शन ने, तथा इसी 
आशय पर आधारित चलचित्र ने, इस नाटक को 
: १ ३ 
