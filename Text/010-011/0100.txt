वास्तव में यह केवल इतिहास का संवादबद्ध रूप ही 
बन पाया है । न इसमें गति है, न द्वा-द्वा-बाह्य या 
आन्तरिक । चरित्रों को महानता का कवच पहना 
दिया है, किन्तु उनकी महानता उभरती कहीं नहीं । 
पात्र एक-दूसरे की प्रशंसा अथवा स्तुति करते हुए 
चलते हैं । कथानक का गठन ढीला है तथा संवाद 
प्राय: वक्तव्य बन जाते हैं । यह नाटक पात्यक्रम 
नाटकों की श्रेणी में भी संभवत: नहीं आ पाता । 
अधूरी मूर्ति गोविन्दवल्लभ पन्त के नाटक कोहेनूर 
का लुटेरा का ही दूसरा नाम है । यह नाटक सूचना 
एवं प्रसारण मंत्रालय के गीत एवं नाटक प्रभाग 
द्वारा सैकडों बार खेला जा चुका है तथा जनप्रियता 
की कसौटी पर 'सफल' भी सिध्द हुआ है । नाटक 
का मुख्य उद्देश्य है साम्प्रदायिक एकता का प्रचार, 
क्योंकि नाटककार नाटक तथा रंगमंच को प्रचार 
का एक सशक्त माध्यम मानकर चलता है । जन- 
साधारण तक अपना सन्देश (अपना अथवा सरकारी, 
कहना कठिन है) पहुँचाना ही उसका एकमात्र 
लक्ष्य है तथा उस लक्ष्य की प्राप्ति के लिए उसने 
जनरुचि के अनुरूप ही नाटक को ढाला है । 
नादिरशाह के आक्रमण को पृष्टभूमि बनाकर, एक 
अस्वाभाविक तथा काफी हद तक अतिरंजित कथा- 
नक द्वारा, हिन्दू-मुरिलम एकता का नारा देता हुआ 
यह नाटक अति-नाटकीयता से भरपूर है । यह अति- 
रंजना पात्रों के चित्रण तथा संवादों में भी लक्षित 
है । नाटक में बहुत शोख तथा आँखों को चुभने 
वाले रंगों का प्रयोग है, जो साधारण जनता को 
खींच सकता है, किन्तु संवेदनशील दर्शक के लिए 
असह्य है । ठयावसायिक रंगमंच से प्रभावित यह 
नाटक केवल जनप्रियता की बैसाखी पर ही खड़ा 
हो सकता है । 
साहित्य की एक विधा को दूसरी विधा में ढालने 
का कार्य जोखिम से भरा है, और यह जोखिम तब 
और भी बढ़ जाती है जब एक उपन्यास को नाटक 
का रूप देना हो । नगरवधू में अमृतलाल नागर 
के बहुचर्चित उपन्यास सुहाग के नूपुर को प्रतिभा 
अग्रवाल ने मंच के लिए रूपान्तरित करके एक बार 
नटरंग 
फिर यह सिद्ध कर दिया है कि नाटक के लिए 
उपन्यास के कलेवर को समो पाना तो दूर रहा, 
उसकी आत्मा तक को वहन करना कठिन है । यद्यपि 
प्रतिभाजी का प्रयास कई अर्थों में सराहनीय है, फिर 
भी मूल उपन्यास के साथ न चाहते हुए भी जो 
अन्याय हुआ है, वह भूला नहीं जा सकता । 
चार अंकों तथा नौ व्ययों में बिखरा हुआ यह 
रूपान्तर केवल मूल कृति के मुख्य कया-सूत्र को 
बनाये रखने में सफल हुआ है, किन्तु उपन्यास की 
श्रेष्ठता उसके कथानक के कारण नहीं, वह है उसके 
चरित्रों के निरूपण में, तया उस वातावरण में, जो 
उपन्यासकार ने अपने विशेष शिल्प-कौशल से पैदा 
किया है । रूपान्तर में जो बात सबसे अधिक खलती 
है वह है इस वातावरण की कमी । इसके अलावा 
पात्रों के चित्रण में भी रूपान्तरकार को उतनी सफ- 
लता नही: मिली । इतना होते हुए भी इस रूपान्तर 
में एक गति है जो दर्शकों को अंधि सकती है । संवाद 
प्राय: मूल कृति से जैसे के तैसे उठाये गये हैं । केवल 
घटनाक्रम को बनाये रखने के लिए कुछ संवाद जोड़े 
गये हैं । रूपान्तर में प्रवेश-प्रस्थान पढने पर खास 
प्रभावोत्पादक नहीं लगे है सम्भव है अच्छा निर्देशक 
उन्हें वैसा बना पाये । दृश्य न ही बहुत छोटे हैं न, 
बहुत बडे । पूरे रूपान्तर में केवल तीन दृश्यबन्ध 
द्वारा काम चला पाना सराहनीय है । 
कुछ समय पूर्व जब विनोद रस्तोगी का नाटक 
बर्फ की मीनार रेडियों से सुना था तो लगा था 
कि नाटक में कुछ कहने की चेष्टा है, किन्तु पूरा 
नाटक पढ़कर निराशा ही हुई । लगा कि लेखक जो 
कहना चाहता था वह इतना कम था कि उसे पूरे 
नाटक का रूप नहीं दिया जा सकता । मुख्यतया 
नाटक एक ऐसे चरित्र का अध्ययन है जो अनुशासन 
तथा पाबन्दी को जीवन मानता है, जिसके लिए 
घडी की टिकटिक जीवन की धड़कन से अधिक 
महत्त्वपूर्ण है, जिसमें बर्फ का शीत तथा कठोरता 
है । अन्त में ऐसे चरित्र का पिघलना अपने में एक 
त्रासदी है । लेकिन पूरा नाटक जैसे बहुत फैल गया 
है । क्योंकि यह चरित्र दिलचस्प होते हुए भी विक- 
१ ० ० 
