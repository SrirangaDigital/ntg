गरिमा के लिए संघर्ष के साथ एक उचित नाट्य-रूप और मुहावरे की तलाशी 
भी बडे प्रामाणिक ढंग से जाहिर होती है । यहीं कारण है कि ये नाटक पूरी 
तरह से सफल नाट्य-कृतियाँ न होते हुए भी एक आकर्षक नाट्य-संवेदना की 
उपस्थिति का अहसास कराते' हैं । इसमें कोई संदेह नहीं कि सर्वेश्वर वडी गंभीरता 
से एक ऐसी नाद-य-दृष्टि के लिए प्रयत्नशील थे जो पूरी तरह हमारी अपनी हो 
पर केवल मनोरंजन बनी रहे । वह एक ऐसा नाट्य-रूप गढा" चाहते थे जो 
सामाजिक परिवर्तन का साधन भी बन सके । 
अपनी इस तलाश के कारण ही वह इस तरह के दूसरे प्रयत्नों से हमेशा 
जुड़े रहे । विविध नुवकड़ नाट्य मंडलियों तथा अन्य प्रतिबद्ध नाट्य प्रयासों के 
वह गहरे समर्थक थे, और जरूरत पड़ने पर हर तरह से सहायता करते थे । भाषा 
पर अपने सहज अधिकार को वह हर सार्थक उद्देश्य के लिए इस्तेमाल करने को 
सदा तैयार रहते थे । वास्तव में रंगमंच के लिए उनका प्रेम बहुत ही गहरा और 
सन्हचा था । वह रंगपीठ जैसे एक नये दल के संस्थापक, प्रेरणास्रोत और मार्ग- 
दर्शक थे जिसने सार्थक नाटक दिरुली में खेले । 
इसी प्रकार हिन्दी में बाल रंगमंच के लिए भी उनका योगदान बहुमुखी है । 
जाके बन्द्रवों के नाटक, जैसे लाख की नाक और भी-भी खों-खों बहुतही 
मनोरंजक भी हैं और सूझबूझ से भरे हुए भी 1 बच्चरैं की पत्रिका पराग के संपति 
दक होने के बाद से तो उन्होंने ऐसे कई छोटे-छोटे बाल नाटक लिखे थे जिन्हें 
,बच्चे हर तरह के अवसरों पर सहज ही खेल सकें । बसके अलावा वे हिन्दी के 
सभी रचनाकारों को लगातार बकच्चों के लिए नाटक, कविताएँ आदि लिखने के 
लिए उकसाते रहते थे- । दिरुली की बाल रंगमंच की संस्थाओं को वह पूरे मन से 
सहयोग देते, थे और इस बात के लिए हमेशा प्रयत्नशील रहे कि दिल्ली में बकच्चों 
के लिए एक सार्थक और कलात्मक रंगमंच नियमित रूप से सक्रिय रहे । 
हिन्दी रंगमंच को सर्वेश्वर के योगदान का कोई लेखा-जोखा उनके नाट्य- 
समीक्षक रूप का उल्लेख किये बिना पूरा नहीं हो सकता । वर्षों से वह दिनमान 
में दिरुली के नाट्य प्रदर्शनों की समीक्षा लिखते रहे थे । अपनी समीक्षाओं से बहे 
हमेशा ही नये लोगों को प्रोत्साहित करते थे, विशेषकर उन्हें जो कम-से-कम 
साधनों में, पर ईमानदारी के साथ-गंभीर और उद्देश्यपूर्ण रंगमंच के लिए जूझ 
रहे हों । सर्वेश्वर लोक और पारंपरिक नाट्य के जानकार और उत्साही प्रशंसक 
हैं नहीं थे, बदिक साथ ही उन सब निर्देशकों और मंडलियों के काम की बहुत 
सराहना करते थे जो किसी-न-किसी गंभीर, पारंपरिक नाट्य" से अपने आप को 
छोड़कर एक कल्पनाशील भारतीय रंगशैली के विकास के लिए प्रयत्नशील हों । 
तड़क-भड़क, टीम-टाम अथवा शिल्पगत चमत्कार-भरे काम को वह खास 
अहमियत नहीं देते थे । इसमें कोई संदेह नहीं कि हिन्दी भाषी क्षेत्रों के बहुत से 
नाट्य-प्रेमियों के विचारों और काम को रूप देने में दिनमान में उनकी समीक्षाओं 
की बहुत ही महात्त्वपूर्ण भूमिका रहीं है । 
हिन्दी रंगमंच के लिए वह सचमुच बडे दुर्भाग्य की बात है कि उसका एक 
ऐसा सच्चा और कर्मठ, साथ ही सजग, संवेदनशील और बहुमुखी प्रतिभा-सम्पन्न 
कर्मी और मित्र इस तरह अचानक ही चला गया । 
ऐसे सुहृद सहयोगी के प्रछि उटरेंग श्रद्धा से विनत है । 
४ / व्रटरंम-४२ 
