कोण, नाटक के विविध पलों पर बल सबका अलग-अलग 
होता जाता है । इस तरह शुरू से ही विभिन्न परिस्थितियों- 
व्यक्तियों के साय काम करने, तालमेल बैठाने से एक 
लचीलापन भी इनकी प्रस्तुतियों में आया है और वे रूढ़ 
बनकर नहीं रह गयी हैं । 
रंगमंडल एक अल्पवयस्क मंडली है और एक मायने में 
इसके सदस्यों की शिक्षा भी अभी चल रही है । एक साथ कई 
नाटकों से उनकी टकराहट, उनसे रू-ब-रू हो सकना, उन पर 
ध्यान केन्द्रित कर सकने का अभ्यास भी संभवत: इस पूरी 
प्रक्रिया का अंग है । नाटक का मंच पर खेला जानाऔर उससे 
प्रतिकृत होना रंगकर्म-विषयक शिक्षा की लगभग अनिवार्य 
शर्त है'। इसीलिए कई अर्थों में हर नाटक की नितान्त दोष- 
रहित प्रस्तुति की (जो अभी होती भी नहीं है) रंगमंडल 
से अपेक्षा न्यायसंगत भी नहीं है है क्योंकि अभी भी वह 
अपनी शिक्षा और अभ्यास की प्रक्रिया से गुजरती हुई संस्था 
है । वह न केवल कई नये नाटकों से एक साथ साक्षात्कार 
कर रही है, नये-नये निर्देशकों की कार्यप्रणाली, उनकी 
दृष्टि और सोच को भी आत्मसात करने की प्रक्रिया में है । 
दरअसल, यह "एक लम्बी प्रक्रिया है रु इसको पूरी तरह 
आत्मसात करने का एक तरीका यह भी हो सकता है कि 
कई चीजों का एक साथ '८ सामना करने के बजाय. एक-एक 
नाटक को अपनी सम्पूर्णता में परखा जाये । उसके हर 
पहलू पर जितना सम्भव है, उतना मँजाव करनेके बाद ही 
आगे बढा जाये । गहराई है गम्भीरता और विस्तार का एक 
आयाम यह भी है । रंगमंडल के निदेशक ब. व. कारन्त 
दूसरे ढंग से सोचते हैं । उनके अनुसार रंगमंडल को यथा 
सम्भव हर नाट्य-शैली, पद्धति से गुजरने देने का अवसर 
मिलना जरूरी है । इस सबके बाद जो एक परिपक्वता 
आयेगी, सम्भव है उससे एक नया नाट्य-रूप भी उभरे जो 
समसामयिक रंगकर्म को अधिक अर्थपूर्ण बना सके । इन 
तमाम अनुभवों से गुजरने के बाद अपने लिए कुछ भी तय 
करना संभवत: आसान हो । 
पर इसमें इस खतरे से इनकार नहीं किया जा सकता 
कि इससे नाटकों के प्रति एक कामचलाऊ नजरिया बन 
जाये । और कई चीजों में एक साथ उलझे होना हर असफल 
प्रदर्शन का एक बहाना बन जाये 1 यों नाट्य-प्रदर्शन की 
कमियों का कोई औचित्य नहीं, विशेषकर जब टिकिट लेकर 
५६ / बदरंग-४२ 
आये दर्शक की अपेक्षा हो । फिर दर्शक की भी यह अपेक्षा 
बाजिब है कि कम-से-कम उसे ढीला अधर्मजा नाटक न 
दिखाया जाये । अपनी नाट्य-प्रस्तुति के इस पक्ष पर ध्यान 
देना अब रंगमंडल के लिए जरूरी है, अन्यथा तमाम 
उपलन्दिप्रैधयों के बावजूद उसकी छवि धूमिल होने लगेगी । 
यह सही है कि प्रदर्शन के दौरान ही नाटक में र्मजाव 
कसाव और आता है । हर प्रदर्शन के साथ उसमें गहराई और 
नये . अर्थ स्वयं अभिनेता के सामने ही खुलते जाते हैं 1 पर 
इसका यह अर्थ भी नहीं कि नये नाटक के प्रारम्भिक प्रदर्शन 
गोत्र ' अभ्यास स्तर तक सीमित रह जायें । स्तरहीनता 
की ऐसी स्थिति रंगमंडल और स्वयं कारन्त की कीर्ति को 
हानि ही पहुँवायेगी ।' अनभ्यासिक प्रदर्शन का कोई तर्क 
नहीं है, व्यायावसायिकंम मंडली के लिए तो और भी नहीं । 
भूली हुई पंक्तियाँ और संकेत; बेसुरे गाने, अनमेल नाट्य- 
गतियाँ प्रदर्शन को बेस्वाद बना देती हैं । अनुभव का 
विस्तार होना तो ठीक है, किन्तु उस निस्तार और ग्रहण 
शक्ति की भी सीमा और मर्यादा होती है । उसका अति- 
क्रमण ही संभवत: यह गडबडी पैदा करता है 1 यह अहसास 
अब रंगमंडल को होने लगा है । शायद इसीलिए प्रस्तावित 
अन्य दो नये नाटक इन्होंने नहीं प्रस्तुत किए 1 
अपनी इन थोडी-बहुत कमियों और असफलताओं के 
बावजूद रंगमंडल ने अपना एक निश्चित" स्थान बनाया है, 
और बह विविधता उनके आत्मविश्वास को भी कहीं 
रेखांकित करती है । दरअसल इस तरह का जोखिम उठाना 
ईसलिए भी असम्भव है क्योंकि रंगमंडल प्रदर्शनों से एकत्रित 
आय पर ही पूरी तरह निर्भर नहीं है 1 किन्तु इसका अर्थ 
मैर-जिम्मेदारी भी नहीं हो सकता । प्रदर्शनों की सफलता- 
असफलता अन्य कई कारणों पर भी निर्भर करती ही है । एक 
ही नाटक एक 'व्यक्ति या दर्शक समुदाय की दृष्टि से सफल 
दूसरे की नजर में असफल हो सकता है । अपने कर्म के प्रति 
गम्भीरता और प्रतिबद्धता जरूरी है जो कि इनमें है । 
भोपाल में पहले भी कुछ शौकिया रंगकर्मी रंगकर्म को 
गम्भीर कार्य मानते रहे हैं । आज यद्यपि वे रंगमंडलियाँ 
कई कारणों से लगभग चुप हैं, पर उनकी बनायी जमीन 
और दृष्टि कहीं-न-कहीं रंगमंडल को भी मजबूती, पकड़ 
और विश्वास देती हैं, उसे लोकप्रिय तो बनाती ही है । नं 
