उर्मि गुप्ता 
संस्कृत नाटकों में 
कथोपकथन की कुछ 
रुढियाँ 
स्कृत नाटकों में स्वगत, प्रकाश, जनान्तिक-अपवार्य, 
आकाशभाषित, एवं नेपथ्यगत कथन, नाट्य-रचना एवं 
प्रदर्शन के लिए उपयोगी ऐसी महत्वपूर्ण रूढियों पर प्रकाश 
डालते हैं जो इस नाट्य-परम्परा की विशिष्ट शैली और 
प्रदर्शन-विधि की परिचायक है । 
वास्तव में नाट्य-कला अन्य समस्त 'सृजनात्मक माध्यमों 
से भिन्न एक ऐसी कला है जो स्वभाव से ही रूढियों पर 
अधिक आधारित है । उसमें कार्य-व्यापारों का अस्तित्व 
कल्पना पर ही टिका होता है, और अभिनेता अपनी प्रतिभा 
तथा कौशल द्वारा प्रेक्षकों के "मन में एक अवास्तव यथार्थ 
का भ्रम उत्पन्न कर देता है । ऐसी काल्पनिक दृष्टि अभि- 
नेताओं और प्रेक्षकों के बीच कुछ अघोषित रूप से स्वीकृत 
मान्यताओं के विना सम्भव नहीं । ये मान्यताएँ ही नाट्य 
रुढियाँ होती हैं । इसी', ए संसार की प्रत्येक नाट्य संस्कृति 
में, और उसके भी विभिन्न युगों मैं, रंगमंच की आवश्यकता- 
नुसार नाट्य आलेखन और प्रदर्शन के लिए विभिन्न प्रकार 
की मान्यताओं और रूढियों का प्रयोग किया जाता है, जो 
कालान्तर में उसका अभिन्न अंग बन जाती हैं, और तद- 
नुसार ही नाटकों और प्रदर्शनों का स्वरूप और उसकी शैली 
भी निर्धारित होती है । 
संस्कृत नाटकों में भी इसी प्रकार अलग-अलग आवश्य- 
कतानुसार कई प्रकार की रूढियों का प्रयोग किया गया है 
जो नाट्य-कला एवं रंगमंच के विधान को ध्यान में रखते 
हुए प्रदर्शन की सहजता के कारण संस्कृत नाट्य-परम्परा 
का अभिन्न अंग बन गयी हैं । यथा, संस्कृत नाटकों में पात्रों 
के प्रवेश-प्रस्थान सम्बन्धी मान्यता, पत्रों के आभ्यन्तर और 
बाह्य कक्ष में स्थित होने, और अलग-अलग स्थलों पर विना 
किसी व्यवधान के एक साथ कार्य-व्यापार चलते रहने का 
अवकाश देकर, नवि-य-प्रदर्श न की दृष्टि से बहुत उपयोगी 
सिध्द होती है । परिक्रमण-भिया सहित पात्रों के वर्णनात्मक 
संवादों और अभिनटन द्वारा बहुत ही सहज ढंग से दृश्य- 
स्थान परिवर्तन का कार्य स स्पन्दित ही जाता है एवं प्रयोक्ता 
को दृश्य-विधान करने की आवश्यकता नहीं होती । इसी 
प्रकार पात्रों के परस्पर वार्तालाप से सम्बन्धित विभिन्न 
कथनों के रूढिगत प्रयोग द्वारा कई नाट्य-प्रयोजन सिद्ध 
होते हैं जो संस्कृत नाट्य-रचना एवं प्रदर्शन-विधि की दृष्टि 
से बहुत महत्वपूर्ण हैं । 
संस्कृत नाटकों में निर्देशों के रूप में प्रयुक्त ये विभिन्न 
२ ५ / नट रं गं-४ २ 
