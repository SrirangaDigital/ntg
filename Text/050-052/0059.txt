आप पूरी जिन्दगी को लोगों के सामने पेश करते हैं । यह जिन्दगी अन्य विधाओं में अधूरी रहती है । 
उनमें लोगों की सीवी प्रतिक्रिया आपको नहीं मिलती । आपने जो लिखा है उसमें आप कहाँ सही या गलत 
है और कहाँ उलझ गये हैं, यह आप नहीं जान सकते । लेकिन नाटक में दर्शक आपको ठीक जगह पर 
पकड़ लेता है----, खुलकर अपनी प्रतिक्रिया व्यक्त करता है । यह बहुत बडी चीज है जो नाटक में 
मिलती है । इसलिए मैं भूलता अपने को नाटककार ही मानता हूँ । वैसे भी मेरी कविताओं, कहानियों 
या उपन्यासों पर नाटकीयता का आरोप लगता रहा है है मेरी कहानियों के संवाद सपाट हो जाते है- 
ऐसा कहा जाता रहा है । वस्तुत: वे सपाट नहीं है बल्कि जिस तरह से हम रोजमर्रा की जिन्दगी में 
बोलते हैं उसी तरह हैं । मैं संवाद रचता नहीं, बोलता हूँ । 
जब आपने नाट्य लेखन की शुरूआत की तब हिन्दी रंगमंच की क्या स्थिति थी है 
हिन्दी रंगमंच को लेकर मुझमें भदुझलाहट रही । खास तौर पर राकेश के नाटकों को लेकर । 
आषाढ़ का एक दिन को अलग रखना चाहता हूँ । लहरों के राजसी और आधे-अधूरे नाटकों से ऐसा 
लगता है कि मानो किसी उपन्यास का नाटूयान्तर किया गया है । लहरों के राजहंस में राकेश ने आषाढ 
का एक दिन को दोहराया है । वैसे इन दोनों नाटकों को उन्होंने आधे-अधुरे में दोहराया है । मुझे 
लगा कि स्वी-पुरुष सम्बन्थ या संवेदना के धरातल पर-य-एक बडी गलत दिशा में हिन्दी नाटक जा 
रहा है और इसकी प्रशंसा भी हो रहीं है । यही दौर कहानियों में (वी-पुरुष सम्बन्धी की व्याख्या करने 
का था । इस तरह की कहानियों की दुनिया ब दी आत्मकेन्दित थी । कविताओं में इस दुनिया को 
धर्मवीर भारती और कु१वरनारायण ने अन्हछो तरह से रखा था । किन्तु जब नाटक में यह सब हो रहा था 
तो मैं सोचने लगा कि इन नाटकों को देखकर दर्शक क्या लेकर जाते होंगे । क्या ये नाटक उनकी 'दुनिया 
में शामिल होते हैं, अथवा इन नाटकों के चरित्रों, संवादों या स्थितियों में दर्शकों को अपनी दुनिया नजर 
आती है ? औरों की बात छो डिये , मुझे अपने बारे में लगा कि मैं इन नाटकों के लिए बेहद पराया 
दशक हू । 
जब एक नाटक मंच पर आकार ले रहा होता है तो उसकी तमाम खूबियाँ, कमजोरियाँ तेजी से 
आक्रमण करती हुई आपके सामने उजागर हो जाती हैं । जब मोहन महर्षि ने जयपुर में आषाढ़ का एक 
दिन प्रस्तुत किया तो उसे देखकर लगा कि हम बहुत खाली होकर बहि: निकले हैं । मुझे नहीं पता कि 
मोहन महर्षि क्या सोचते हैं, किन्तु मेरे मन में यह बात आती रही । आषाढ़ का एक दिन की जिस तरह 
व्यायाख्याएँ हो रही थीं, उससे ऐसा नहीं लगना चाहिये था । ऐसा क्यों लगा ? हमने खोजना शुरू किया 
तो महसूस हुआ कि जो कुछ लेखक ने रचा है, और निर्देशक जिसकी पुनर्रचना कर रहा है----' दोनों 
के साथ हम अपना तालमेल नहीं बैठा पा रहे हैं । ये चीजें हमारे भीतर नहीं उतर रहीं । हम कालिदास 
के " वक्त के वातावरण की भव्यता को मंच पर लाकर अपने दर्शक को चमत्कृत तो करना चाहते हैं, और 
संवादों से उद्वेलित भी करना चाहते हैं, किन्तु यह सब तो रंगमंच नहीं है । यह नाटक हमारे भीतर 
जागता और चलता नहीं है । शायद यहीं कारण था कि स्वयं मोहन महर्षि ने इसके बाद ज्ञानदेव अग्निहोत्री, 
का शुतुरमुर्ग उठाया । आषाढ़ का एक दिन से एकदम विपरीत, बहुत बोलनेवाला नाटक । आषाढ़ का एक 
दिन जितना चुप किस्म का नाटक था, अन्दर की तरफ जाने वाला नाटक था, शुतुरमुर्ग उतना ही बन्दर 
निकलकर सड़क पर आनेवाला नाटक था । इसके बावजूद उसका हास्य-व्यंग्य केवल प्रदर्शन के समय तक 
रहनेवाला लगा । सतही या अखबारी टिप्पणियाँ करनेवाला लगा । हमें लगा कि यह व्यंग्य हमारी जिन्दगी 
के अर्थ में शामिल नहीं होता । जिन चीजों को हम तोड़ना चाहते हैं, या जिनके खिलाफ हूम खडे होना 
चाहते हैं, उनके विरोध के लिए यह नाटक औजार नहीं बन सकता । 
बदरंग-५९ 
