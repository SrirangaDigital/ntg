मिथक को भी तोड़ा कि हिन्दी नाटक को हिन्दीवाला ही सफलता से प्रस्तुत कर सकता है । इसी प्रकार 
बांगला, मराठी आदि भाषाओं के नाटक जब हिन्दी मंच पर प्रस्तुत हुए तो उन्हें भी एक नया दर्शक-वर्ग 
और विस्तार मिला । न केवल भाषाओं के बीच की सीमाएँ, बदिक साहित्यिक विधाओं के बीच की भी 
सीमाओं को जितनी आसानी और सम्पूर्णता से नाटक तोड़ सका, साहित्य की कोई अन्य विधा नहीं 
तोड़ सकी 1 
आज नाटक में ह्वास और गतिहीनता की चर्चा है । छठे-समावै: दशकों" में रंग-कर्मियों के बीच जो 
उत्साह और चहल-पहल थी, वह अब बहुत कुछ ठंडी पड़ गयी लगती है ।" उन दिनों की अधिकांश प्रतिमाएँ 
आज भी हमारे बीच हैं, पर उन दिनों की तरह आज नाटक में उतनी सक्रिय नहीं दिखतीं । गोदो की तरह 
"अच्छे नाटक के इन्तजार' में वे चुक गयी हों ऐसा भी नहीं लगता । टीवी ने बहुतों को अपनी ओर खींचा--- 
सिनेमा से भी और रंगमंच से भी । नाटक, सिनेमा और हमारी किताब पड़ने की आदत तक पर टीवी 
और वीडियो के गलत प्रभावों की चर्चा है । 
दरअसल, प्रचार-प्रसार के माध्यमों के क्षेत्र में टीवी भी एक छोटी-मोठी क्रान्ति है जिसने हर प्रदर्शन- 
कारी कला के सामने एक नयी चुनौती रखी है । कोई भी नयी तकनीक पुरानी विधाओं के लिए हेमेशा एक 
चुनौती होती है । सिनेमा ने इस चुनौती को बिरुकुल अपनी तरह स्वीकार किया है । बर्गमान और 
सत्यजित राय जैसी प्रतिभाएँ भी "छोटे पर्दे' की ओर खिची१, पर उसे अपनी प्रतिभा के अनुकूल न पाकर 
पुन: 'बडे पर्दे' की ओर लौटी । उनका यह लौटना टीवी से हारकर लौटना नहीं था, सिनेमा की वृहत्तर 
सम्भावनाओं की खोज की ओर लौटना था । 
रंगमंच की मौजूदा स्थिति को समझने के लिए सबसे पहले अव्यावसायिक रंगमंच की जरूरत 
और उपयोगिता के बारे में हमारी समझ साफ होनी चाहिये । अव्यावसायिक रंगमंच मूलत: एक प्रयोग- 
धर्मी और अन्वेषी रचनात्मक चेष्ठा है । वह बहुत कुछ प्रयोगशील साहित्य या समानान्तर सिनेमा की 
तरह की कोशिश है । उसकी प्रेरक-शक्ति मनुष्य की रचनात्मक ऊर्जा में है, उसकी व्यवसाय-बुद्धि में नहीं । 
दूसरी बात यह कि हिन्दी में 'व्यावसायिक रंगमंच' की कोई मज़बूत परम्परा नहीं रही, लोकनाट्य रूपों 
की ही समृद्ध परम्परा रहीं । मुक्ति-म काल में, यानी संस्कृत नाटकों और पारसी थिएटर के बीच के लम्बे 
अन्तराल में, वह परम्परा बिरुकुल नष्ट-भ्रष्ट हो गयी जिसे "नागरिक रंगमंच' या "व्यावसायिक रंगमंच' 
का नाम दिया जा सकता । अता आज के अव्यावसायिक रंगमंच की जो भी स्थिति बनी, वह व्यावसायिक 
रंगमंच की सापेक्षता में न बनकर या तो लोकनाट्य रूपों की अपेक्षा बनी, या फिर सिनेमा और टीवी 
की अपेक्षा । व्यावसायिक मंच का 'फीडबैक' उसे या तो थोडा-बहुत अन्य प्रान्तों से मिला, यां फिर 
विदेशों से । 
पुराने रंगारंग नाट्य-रूपों की अचानक वापसी से कुछ समय के लिए तो अवश्य रंगमंच पर एक 
रौनक आयी, पर शीघ्र ही इस प्रयास की सीमाएँ भी नजर आने लगी ( इन रूपों के भी ज्यादा सार्थक 
और रचनात्मक इस्तेमाल के लिए जिस तरह के जागरूक आधुनिक नाट्यबोध की जरूरत थी, उसके लिए 
केवल पुराने की और देखना काफी न था, एक सक्रिय और दृढ़ मंच-परम्परा का जीवित सन्दर्भ भी 
चाहिये था । रंगमंच को अगर मुख्यत: एक 'तकनीकी साधन' मानकर चला जाय तो इससे शायद कोई 
खास फर्क भी नहीं पड़ता कि वह साधन कितना देशी और कितना विदेशी है । सवाल है अपने मंच को 
"अपटेड' करने के लिए हम किस प्रकार सारी दुनिया से लाकर उपकरण जुटाते हैं है 
प्राचीन यूनानी नाटकों से लेकर अब तक एक दृढ, अटूट और सतत विकासशील नाट्य परम्परा 
अगर कहीं बची हुई थी (अथवा यत्न से बचायी हुई थी) तो योरप में ही, तथा आधुनिक रंगमंच की 
परिकल्पना किसी भी देश में इस परम्परा से प्रत्यक्ष या परोक्ष सन्दर्भ ग्रहण करती थी । यह सिद्धान्त भी 
नवरंग-८२२ 
