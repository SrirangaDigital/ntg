पक्ष को, उभारने की कोशिश करूँ । इसमें एक प्रासंगिकता भी थी । यह ठीके है कि शायद आध्यात्मिक 
पक्ष को अछूता नहीं छोड़ देना चाहिये था, किन्तु यह जो पक्ष उभरा, धर्माचार-विरोधी, जात-पति-विरोधी, 
और सामाजिक विद्रोह के स्वरों में जो दृष्टि थी वह प्रभावशाली तरीर्क से सामने आयी । उसको मौलिक 
पदों के कारण बल मिला । इस दृष्टि से यह एक सार्थक प्रयास रहा । 
नाटक लिखना कहानी या उपन्यास से कहाँ अलग हो जाता है 'है 
कई बार ऐसा होता है कि आपको कथानक सूझ गया और उस पर आप काम करने लगे । यह 
आसान होता है । विकास करने की दृष्टि से आप बढ़ते जाते हैं । बाद में उसमें काट-छोट करते हैं । जहाँ, 
कथानक स्पष्ट नहीं है, आप कहना चाहते हैं किन्तु आपके हाथ में कच्ची सामग्री नहीं है, वहाँ दिक्कत 
होती है । उस हालत में आपको जो संवाद सूझते हैं, उन्हें आप लिख लेते हैं, भले ही वे कहीं जुडे' या 
नहीं । मसलन, आप व्यंग्यात्मक नाटक लिख रहे हैं 1 कई मुद्दे होंगे जिन पर व्यंग्य करेंगे, किन्तु उसका 
ढाँचा, कथानक क्या होगा, उसके बारे में आपको मालूम नहीं है । लेकिन व्यंग्य की चोटें आपको सूझ 
जाती हैं कि ऐसा संवाद हो तो व्यंग्य प्रभावशाली होगा । आप टूक-हे-टुकडे लिखते चलते हैं । धीरे-धीरे 
कोई एक रूपरेखा-सी (उभरने लगती है । कबीर के बारे में मैंने हजारी प्रसाद द्विवेदी के तथा अन्य कई 
शोध-ग्रा-थ पढे थे जो मेरे हाथ लगे । कुछ टुकडे सूझ भी जाते थे । जैसे, इस नाटक में लिखा गया हास्य 
का एक टुकड़ा अचानक सूझ गया । इन चीजों के लिए, गुंजाइश रहती है । कथानक कहीं स्पष्ट नहीं होता, 
किन्तु एक मूल सामग्री के रूप में आपके साथ रहता है तो आप चलते जाते हैं । मैं समझता हूँ कि इस 
विधा में भी कल्पना की भूमिका उतनी ही अनिवार्य होती है जितनी किसी अन्य विधा में, भले ही आप 
यथार्थवादी नाटक लिख रहे हों । 
आप अपनी विचारधारा का नाटक के कथानक के साथ किस प्रकार सामंजस्य बैठाते हैं है क्या 
किसी रचना के लिए विचारधारा का आरोपण उचित है है 
बाहर से दोनों अलग-अलग नजर आते हैं-सिद्धान्त और कला के लिए प्रतिबद्धता । लेकिन 
वास्तव में लिखनेवाला तो मैं ही हूँ । कच्चा माल भी उठाऊँगा और उसे नाटक का रूप दूँगा, तो सारे 
का सारा मेरे मस्तिष्क से निकलेगा । अगर मेरे विचार मेरे सृजनात्मक व्यक्तित्व में खपकर आते हैं, और 
उसमें कोई जोर-जबरदस्ती नहीं, तो अनुभव, विचार और जो देखा है----' सब धुल-मिलकर नाटककार 
को दिशा दिखायेंगे । इसी में उसकी विचारधारा आ जाती है । इसकी अलग से कोई भूमिका नहीं 
होती । जहाँ भी यह कोशिश की जाती है वहाँ उसका परिणाम अच्छा नहीं होता । अगर मेरे विचार मेरे 
सर्जनात्मक व्यक्तित्व का अभिन्न अंग बनकर आते हैं तो मैं जो कुछ भी लिखूंगा उसमें उनका अक्स 
नजर आयेगा । अगर मैं सचेष्ट रूपसे कोशिश करूँ कि मैं इसे माध्यम बनाऊँगा प्रचार करने का, तो यह 
दृष्टि ही दूसरी है । अगर विचारधारा खपकर आये, उसका अंग बनकर आये, उसका अभिन्न अंग हो, 
उसी में से उभरकर आये, तो वह सार्थक होती है । अगर ओढा जाये, या थोपा जाये, तो मैं इसको सार्थक 
नहीं मानता । मैं नाटक लिख रहा हूँ । कोई पैमल्लेट नहीं लिख रहा । नाटक लिखते हुए मैं नाटक की 
अपनी माँगों और कला से जुड़ रहा हूँ 1 मैं कला के माध्यम से अपनी बात कह रहा हूँ । उसकी मैं उपेक्षा 
नहीं कर सकता । 
नटरंग-५३ 
