जिस पर एक अर्थपूर्ण रंगमंच की इमारत खडी करना सम्भव है है मगर उसकी भूमिका को यहाँ ठीक से 
समझा नहीं गया है, और अगर समझा गया है तो पूरी तरह से पसन्द नहीं किया गया है । मैंने मराठी 
रंगमंच की 'व्यावसायिकता' की निन्दा करनेवाले कुछ लेख पढे हैं 1 पर व्यावसायिकता में बुराई क्या 
है है यहाँ समीक्षकों द्वारा महाभोज को एक महान नाटक बताया जाता है है अगर मधुकर तोरडमल 
इसी विषयवस्तु को उतनी ही कुशलता से मुंज में दिखाते हैं, तो उन पर 'व्यावसायिक' होने का 
ठणा लगा दिया जाता है है साधारणतया इससे कोई फब नहीं पड़ता, पर हिन्दी रंगमंच के विकास की 
दृष्टि से इस निष्कर्ष के पीछे जो दोहरे मानदंड दिखायी देते हैं, उनके केवल आत्मघाती नतीजे ही हो 
सकते हैं है 
आज हिन्दी रंगमंच में अनेक श्रेणियों के अभिनेता उपलब्ध है । ऐसे प्रशिक्षित निर्देशकों की 
संख्या भी बहुत है जो हिन्दी बोलने, पढ़ने और रंगमंच में उसका प्रयोग करने में समर्थ हैं है फिर भी 
उनमें से सब यथेष्ट रंगकर्म नहीं कर रहे हैं । अगर उन्हें कुछ आर्थिक सहायता उपलब्ध करायी जा सके 
और वे आधुनिक भारतीय संवेदना के ऐतिहासिक विकास को ध्यान में रख सकें, तो हिन्दी रंगमंच सहज 
ही इस देश का एक प्रमुख नाट्य आन्दोलन बन सकेगा । पाश्चात्य संवेदना से अभिभूत होने पर अंकुश 
लगाना होगा और अगुवावादी रुझान को खत्म करना होगा 1 यह जरूरी नहीं है कि जो सफल हो वह 
हमेशा दूसरे दर्ज का ही हो । अगर निर्देशक भारतीय नाटकों को इस भावना के साथ उठायें तो वे अब 
भी हमें एक शक्तिशाली नाट्य" आन्दोलन दे सकते हैं । अगर इसके साथ नाटककार और निर्देशक किसी 
नाटक के आलेख पर मिलकर काम कर सकें तो हिन्दी रंगमंच में नाट्य लेखन और निर्देशन को नया 
उभार मिल सकेगा । मैंने आरम्भ में परिस्थिति के चिंताजनक पक्षों का जिक्र इसीलिए किया था क्योंकि 
मुझे लगता है कि हिन्दी रंगमंच का भविष्य उज्जवल ही नहीं जगमगाता हुआ है । 
[अंग्रेजी से अनुवाद : हेमा सिंह] 
नरेबूशर्मा : नृत्यकार 
मैं अवसर नाटकों के प्रदर्शन देखता रहा हूँ और कोशिश करता हूँ कि कोई अच्छा प्रदर्शन छूटे 
नहीं । मैं एक नृत्यकार हूँ और नृत्यकार आम तीर पर नाटक देखने नहीं जाते । पर मुझे नाटक देखना, 
खास तीर से अगर प्रस्तुति उच्च कोटि की हो तो, बहुत ही सार्थक अनुभव लगता है ८ उससे मुझे अपनी 
नृत्य-रचना में, विशेष रूप से नाटकीय पक्षों के लिए, बडी मदद मिलती है । वास्तव में, मेरा सृजनात्मक 
कार्य मुझे लगातार नाटक-जगत के समीप लाता रहना है, और इस तरह मैं अनुभव करता हूँ कि मैं 
निरन्तर नृत्य से नृत्य-रंगमंच की ओर बढ़ता रहा हैं । आजकल बहुत-सी प्रस्तुतियों में संगीत और नृत्य- 
गतियों के प्रयोग की प्रवृति अधिकाधिक दिखाई पड़ने लगी है । इससे नाटक और नृत्य की दुनिया अधिक 
पास आयी है, और हमें इस बात के लिये प्रेरित किया है कि हम दोनों विधाओं के समन्वय की 
सम्भावनाओं पर विचार करें है 
पिछले तमाम वर्षों में नाटक के प्रदर्शन देखते हुए मुझे लगा है कि वे आम तौर पर उन तनावों 
को व्यक्त करते है जिनका व्यक्ति अपने जीवन में सामना करता है---- भावनात्मक कुंठा की स्थितियाँ, 
आर्थिक, सामाजिक और राजनीतिक समस्याएँ, आजकी दुनिया की गति और उसमें जीवित रहने के लिए 
व्यक्ति की छटपटाहट, आदि । पर ऐसे नाटक बहुत कम होते है जो फैन्टेसी और आख्यानों पर, प्रकृति 
के विनाश और प्रदूषण से जुड़े विषयों पर, या बाल मज़दूरों की समस्या पर, अथवा सिर्फ हास्यमूलक 
बदरंग-२९ 
