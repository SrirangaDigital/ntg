क्या यह माना जाये कि अगर नाटक कमजोर है तो उसके साथ छूट सौ जा सकती है है 
ऐसा भी कैसे कहा जा सकता है ? आम आदमी तो इसे भी अपराध ही मानेगा 1 फिर एक आदमी 
को नाटक कमजोर लग रहा हो तो दूसरे को अन्हछा भी लग सकता है । यह सब कुछ किसी विशेष निर्दे- 
शक और नाटककार के आपसी ताल्लुकात पर भी निर्भर करता है । पर सिद्धान्त रूप में निर्देशक किसी 
नाटक का चुनाव तब ही करता है जबकि उसे उस नाटक में वह सब मौजूद लगता है जो वह स्वयं भी 
कहना चाहता है । फिर आज तो ऐसी दिथति है कि आप नाटककार के साथ बैठकर विचार-विमर्श कर 
सकते हैं, और कुछ समाधानों तक पहुँच सकते हैं । बीस वर्ष पहले आर्थिक या व्यायावहारिक कारणों से 
ऐसा सम्भव नहीं हो पाता था । पर आज निश्चित रूपसे ऐसा सोचा जा सकता है । 
क्या आपने कभी किसी नये नाटककार का नाटक मंचित करने की कोशिश की 1 
नहीं । मैंने नहीं की । अपने 'मैटिरियल' का चुनाव करते समय मैं ऐसी बाहरी बातों का ध्यान 
नहीं रखता । आज जब मैं कुछ करने की सोचता हूँ, तो प्रस्तुति ही दिमाग में आती है, नाटक तो आता ही 
नही: । फिर उस प्रस्तुति की प्रेरणा चाहे कविताओं में हो, चाहे कहानियों में, चाहे उपन्यासों में । रंगमंच 
में जो नया काम हो रहा है, उसमें नाटककार की परम्परागत परिभाषा और भूमिका बहुत बदलनी होगी । 
नाटककार हमारे यहाँ कविता, कहानी और उपन्यासौं से नाटक तक पहुँचते हैं । इसीलिए वे इस विधा में 
आये हुए बुनियादी परिवर्तनों से भी वाकिफ़ नहीं । आज तो एक गठे हुए नाटक की जरूरत भी खत्म हो 
गयी है । पर हमारा नाटककार एक कसा हुआ नाटक लिखने की कोशिश करता रहता है, और चाहता है 
कि उसकी प्रस्तुति हू- -हू वैसी ही हो, जैसी उसने अपने मस्तिष्क में सोच रखी होती है । यहीं सबसे बडा 
अन्तर्विरोध है । 
पर यह स्थिति महाराष्ट्र में तो नहीं है है वहाँ नाटककार पूरी तरह से रंगमंच से जुडा है, अपनी 
जीविका भी रंगमंच के माध्यम से ही चलाता है । नाटककार को जो महत्व और सम्मान वहां दिया जाता 
है, वह दुसरी जगहों पर क्यों- नहीं हो पा रहा है हैं 
महाराष्ट्र में तो ज्यादातर व्यावसायिक रंगमंच की स्थिति है 1 उसका अपना एक दर्शक-वर्ग है, जो 
आज भी एक बँधी-बधाई परम्परा से जुडा है । यानी वह एक बना-बनाया, एक खास सांचे में ढला, नाटक 
देखना चाहता है । वहाँ का व्यावसायिक नाटककार इस माँग को पूरा कर रहा है । लेकिन हम जिस नये 
नाटककार की बात कर रहे हैं, उसकी स्थिति तो सभी भाषाओं में कमोबेश एक-जैसी है । इस नबी जमीन 
को तोड़नेवाले नाटक के आलेख की प्रेरणा कहीं से भी आ सकती है है उसमें आशु-रचना का तत्व काफी 
रहता है । ऐसे में बने-बनाये नाटक की बात बहुत पीछे छूट गयी है 1 
क्या आप महेश एलकुंचवार या सतीश आलेकर-जैसे नाटककारों को सार्थक नहीं मानते है 
मुझे विजय तेंडुलकर के कुछ नाटकों को छोड़कर कोई नाटककार नहीं दिखता जिसने ऐसा कुछ 
लिखा हो जो पहले पश्चिम में न हो चुका हो । मुझे लगता है कि मैं चेखव को ही सीधा क्यों न करूँ, 
जिसकी नकल में आज भी नाटक लिखे जा रहे हैं । जब मेरे पास एक बेहतर मौलिक नाटक का विकल्प 
मौजूद है, तो मैं एक घटिया रूपान्तर क्यों करूँ ? मैं कोई समाज-सुधारक नहीं हूँ, और न ही मैंने हिन्दी 
या मराठी का झंडा उठा रखा है । मैं एक निर्देशक हूँ, और नाटकों को पढ़ना और करना मेरी व्यावसायिक 
नटरंग-॰ : ४२ 
