नाटक को रूप देने में दिव्रकत आती तो है । मुझे सुगठित यथार्थवादी नाटकों से घुटन महसूस 
होती है । हम अपने अनुभवों या अनुभूतियों को जिस प्रकार बटोरते हैं वह सुगठित नहीं है । तब नाटक 
की संरचना ऐसी क्यों ? हमारी जिन्दगी टुकडों में बँटी हुई है । हमारे आस-पास का ढा०चा इतनी जल्दी 
से टूट रहा है । हमारा मोहभंग इस प्रकार हो रहा है, खासतौर पर दिति-ली दंगों के बाद, कि हम अपने 
सामने किसी मूल्य को देख नहीं पा रहे जिसे पकड़ सकें । इसलिए कभी हम लोक शैली की बात करते हैं, 
तो कभी विसंगतिवादी मुहावरे की तरफ़ भागते हैं । निस्सन्देह लोक शैली की ताकतें भी हम देखते हैं । 
लोक शैली में घटना प्रमुख होती है, और वह एक तरह से कहानी बनाकर घटना को आगे ले जाती है । 
परन्तु दिव्रकत यह हैकि हमारे अनुभवों में बहुत ज्यादा घटनाएँ न होकर एहसास एयादा हैं, और 
लोक शैली में इसके लिए जगह बहुत कम है । नाटक लिखने में इस तरह के उलझाव आते हैं और फिर 
काट-छोटे चलती रहती है । 
इसीलिए मैंने इस खंडित जिन्दगी को सामने लाने के लिए कहीं विसंगतवादी मुहावरे का इस्तेमाल 
किया है तो कहीं लोक शैली से भी लिया है । जैसे, अक्स पहेली में जो कैकेयी, सीता और लैला के बिम्ब 
हैं, उन्हें आज की औरत जज़बाती स्तर पर खत्म नहीं कर पायी । हम कैकेयी को न्यायसंगत ठहरा सकते 
हैं, किन्तु खुद कैकेयी नहीं कहलवाना चाहते । हम सीता की आदर्शवोदिता को नकारते तो हैं, किंतु 
व्यवहार में खुद सीता बनने न बनने का द्वन्द भी रहता है । इस वक्त हमारे जो आदर्श हैं, वे एक तरह से 
अच्छे लगते हैं, किन्तु जब जीने लगते है तब निकायों आती है । इन्हीं स्थितियों को उदघाटित करने की 
कोशिश में अक्स पहेली में अमूर्तता भी आयी हैऔर 'ऐब्सडिटी' भी । 
पारम्परिक नाट्य-रूपों का आजकल इस्तेमाल बडी तेजी से हो रहा है । एक नाटककार के रूप में 
आप इसका मद्या-त्या-कन क्रिस प्रकार करती हैं १ क्या ये कोशिई गैर-जनवादी हैं ? 
दरअसल, मैं दिरुली में बडी हुई । लोक नदय-रूपों से मेरा सीधा सम्पर्क नहीं रहा । हाँ, औरतों 
के गीत और खेलों के साथ मेरा सम्पर्क गहरा रहा है । ये मेरे नाटकों में आ जाते हैं । वैसे, हमारे थिएटर 
का 'सोस' अयथार्थवादी ही होता है । समय, रंगसज्जर आदि का इस्तेमाल भी इसी तरह का होता है, 
और यही उसकी ताकत है । किन्तु मैं किसी एक शैली में डूबकर नाटक नहीं लिख सकती ।…रेशमी रूमाल 
नाटक में राजस्थानी- गीत-संगीत और नृत्य का इस्तेमाल जरूर किया है 1 इनका प्रयोग प्रतीकात्मक और 
नाटकीय था । 
पारम्परिक नाट्य-रूपों के इस्तेमाल को गैर-जनवादी कहना सहीं नहीं है । ऐसे भी नाट्यरूप हैं जो 
जनता के यथार्थ को सामने लाने में सक्षम हैं । इनसे लोगों का सुख-दु:ख बटोरा जा सकता है । मेरा सम्पर्क 
राजस्थानी लोक नाट्यरूपों, लोक गीत-संगीत से रहा है । इनमें कई चीजें ऐसी हैं जो सम-सामयिक हैं । 
यह हम पर निर्भर करता है कि हम इन्हें किस तरह से इस्तेमाल करते हैं । किन्तु मुझे यह स्थिति विरोधी 
लगती है कि हम एक विशेष शैली लेकर नाटक लिखे:, जिससे वह शैली भी ठीक रहे और नाटक भी सम- 
सामयिक बने । मैंने एक नाटक चन्दा बेड़नी लिखा था । उसका ढाँचा लचीला था । उसमें नृत्य जरूर थे, 
किन्तु उसे किसी एक शैली में नहीं बाँधा गया था । किन्तु जब निर्देशक अलखनन्दन ने विशिष्ट शैली में 
इसे बाँधने के लिए इसका मूल रूप बदल दिया, तो मैंने प्रदर्शन में एक नाटककार के रूप में अपना नाम 
नहीं दिया । क्योंकि तब वह रचना मेरी नहीं रह गयी । 
आपके नाटक बहू पर कुछ और बातचीत करें है इस नाटक के मुख्य पात्९बहू में इतनी नफरत 
है कि वह अपने मृत पति का मुंह भी नहीं देखती । तो ऐसी स्थिति में बह वहाँ क्यों रहती है ? अगर 
नटरंग-द्र थ 
