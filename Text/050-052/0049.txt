रंग-संवाद-य-एक 
संवाद", नाटककार 
हिन्दी रंगमंच की सबसे बडी समस्या यहीं बतायी जाती है कि हिन्दी में नाटक और 
नाटककार बहुत कम हैं । यह भी कहा जाता है कि इसीलिए हिन्दी रंगमंच पर अनुवादों की 
इतनी भरमार है । इस धारणा में शायद सत्य का कुछ अंश तो है ही । पर यह बात भी 
अपनी जगह निर्विवाद है कि हिन्दी में कई ऐसे समर्थ और कल्पनाशील नाटककार हैं जो कथ्य 
और शिल्प की दृष्टि से प्रयोगशीलता में देश की किसी भी भाषाके नाटककारों से पीछे नहीं 
हैं । यहाँ समकालीन हिन्दी रंगमंच के पांच नाटककारों के साथ साक्षात्कार प्रस्तुत है । एक 
तरह से इनमें हिन्दी नाटककारों की लगभग सभी पीढियां आ गयी हैं । बीम., इनके अलावा 
भी कई-एक अन्य महत्वपूर्ण नाटककार सक्रिय रहे है या है । इनमें से कुछ से हमने सम्पर्क 
भी किया, किन्तु कई कारणों से उनसे बातचीत नहीं हो पायी । भेंटवार्ताओं के जो अंश यहाँ 
दिये जा रहे हैं, उनमें हिन्दी नाटक-लेखन, नाटककार और निर्देशक के-सम्बन्ध तथा रंगकर्म 
के अन्य अनेक महत्वपूर्ण सवालों पर बड़े बेबाक और अनुभव-सिद्ध विचार हैं । संभवत: 
इससे नाटककारों और रंगकर्मियों को और भी पास आने में कुछ मदद मिलेगी । ये सभी 
साक्षात्कार नटरंग के अनन्य सहयोगी महेश आनन्द और' सुपरिचित निर्देशक देवेन्द्रराज अंकुर 
ने मिलकर आयोजित किये । 
उ-सम्पादक 
नटरंग…४६ 
