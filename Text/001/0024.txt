परंपरा, कम या अधिक मात्रा में, आज तक संस्कृत 
नाटकों के सिर पर सवार है 1 हमारे स्वाधीनता आंदो- 
लन में अनेक प्रकार के उभार आए और संस्कृत- 
नाटकों की संकिप्रियता को कम या अधिक करते रहे । 
पर उसकी निर्देशन-समस्या का कोई मूलभूत हल नहीं 
निकल सका । पश्चिम-प्रेमी सुधारकों ने संस्कृत नाटकों 
की उपेक्षा की, पुनरुत्थानवादियों ने उनकी ऊपर से पूजा- 
अर्चना की 1 पर संस्कृत नाटक के निर्देशन के विषय में 
हम लोग आज तक पश्चिमी रंगमंच के पिछलम्पू बने 
हुए हैं । परंपरागत कुडिअट्टम, च्चीपुडी आदि संस्कृत 
नाव-प्रयोगों को छोड़कर, आज कोई ऐसी आधुनिक 
संस्था नहीं है जो संस्कृत नाटक के मूलभूत स्वभाव को 
ही अपना केंद्र बनाकर उसके निर्देशन का रहस्य खोज 
रहीं हो । 
पर आज, सन् १ ९ ६ ५ में, जब स्वतंत्र भारत का रंग- 
मंच वही पुराना प्रश्न करता है कि वर्तमान दर्शकों के 
सामने संस्कृत नाटक प्रस्तुत करने चाहिए या नहीं, तब 
उस प्रश्न के संदर्भ में महत्वपूर्ण परिवर्तन आ चुका है । 
आज हमारा रंगमंच सारे विश्व के श्रेष्ट नाटक उनके 
मूल स्वरूप में प्रस्तुत करना चाहता है । पर साथ-साथ, 
अपनी भूमि में निजी जड़े मजबूत करने को भी वह 
अधीर होरहा है । पिछले बीस साल से उसकी सीमाएँ 
फैल रहीं हैं 1 फिर भी वह अपने आपको कुछ उखड़. 
उखडा-सा पा रहा है । वह सोच रहा है कि उसके क्षेत्र 
के अनुरूप उसकी गहराई क्यों नहीं बढ़ रही ? क्या 
संस्कृत नाटक इस कार्य में उसे सहयोग दे सकते है ? 
क्या संस्कृत नाटय-प्रयोग के माध्यम से वह भारतीय 
दर्शकों के गहनतम संस्कारों को छू सकता है ? 
साथ ही एक दूसरा प्रश्न भी उठता है है आधुनिक 
रंगमंच जीवन को यथावत प्रस्तुत करने का पक्षपाती 
है, जब कि संस्कृत नाटक केवल यही बताते हैं कि जीवन 
कैसा होना चाहिए । इस आदशोंन्मुखता में अधिकांश 
आधुनिक रंगकर्मियों को जीवन के कठोर यथार्थ से 
भागने की प्रवृति ही दिखाई देती है । पर क्या यह सच 
है है गहन यथार्थ के चित्रण के उद्देश्य से हमारे प्राचीन 
हैं ४ 
नटरंग 
नाटक यदि ऊपरी यथार्थ के प्रति उदासीन हों तो इसमें 
क्या हानि है ? क्यों न हम ही अपने भीतर आधुनिक 
नाटकों से भिन्न स्तर पर उनका आस्वादन करने की 
क्षमता उत्पन्न करें ? पर ऐसा आस्वादन अभिनेताओं, 
निर्देशकों, और रंगशिहिपयों के साथ-साथ ही दर्शकों से 
भी बहुत बडी माँग करता है 1 इसलिए अपने प्राचीन 
नाटकों के प्रदर्शन की चुनौती को स्वीकार करने के 
लिए अपने आपको प्रशिक्षित करने की यह प्रक्रिया 
परोक्ष रूप से आधुनिक रंगमंच का सामान्य स्तर 
उठाने में, आधुनिक नाटकों के प्रदर्शन में, भी बहुत 
सहायक हो सकती है । 
अभिनेता के लिए महान प्राचीन चरित्रों के अभि-- 
नय का अवसर पाने से बडी कोई शिक्षा नहीं । उससे 
उसकी क्षमता में विस्तार आता है और उसकी संवेदन- 
शीलता तीव्रतर होती है । प्राचीन नाटकों को आधुनिक 
युगबोध के अनुरूप प्रस्तुत करने के प्रयत्न में सभी 
रंगकर्मी अपने-अपने क्षेत्र में अपनी जडे गहरी कर 
सकेंगे । साथ ही वे आधुनिक जीवन के मूल तत्वों को 
आत्मसात करके उन्हें अपने दर्शकों तक अधिक संपूर्णता 
और गहराई के साथ पहुँचाने में अधिक सक्षम होंगे । 
इसी प्रकार संस्कृत नाटकों के प्रदर्शन देखने से 
आधुनिक दर्शक-वर्ग का सामान्य रंगमंच के प्रति भी 
अधिक गंभीर दृष्टिकोण विकसित होगा । इस भांति 
आधुनिक भारतीय रंगमंच के भविष्य को उज्जवल बनाने 
के लिए आज के दर्शक-वर्ग को प्राचीन संस्कृत रंगमंच 
का प्रेमी बनाना बडा आवश्यक है । प्राचीन रंगशाला में 
अधिकारी के लिए कोई स्थान नहीं था । उसमें राजा, 
धनी नागरिक, मंदिर, नगर और ग्राम की परिषदें, 
वेतनभोगी रंगकर्मियों द्वारा नाटक प्रस्तुत करती थीं और 
आमंत्रित दर्शकगण बिना मूल्य नाटक का रसास्वादन 
करते थे 1 आमन्त्रण का अधिकारी वहीं माना जाता था 
जो नाटय-कला का जानकार हो, सहृदय हो, रसिक 
हो । आज इस सर्वागीण संस्कार-दीक्षा का एक परिणाम 
यह हो सकता है कि आधुनिक रंगमंच का अपना 
व्यक्तित्व निखर जाए और विशिष्ट भारतीय नाटचज्ज 
