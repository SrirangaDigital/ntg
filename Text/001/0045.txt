रास का वर्तमान मंचीय स्वरूप ओर उसकी समस्याएँ 
रामनारायण अग्रवाल 
रास भारत का ऐसा प्राचीनतम रंगमंच है जो आज 
तक जीवित है । हरिवंशपुराण से आरंभ होकर 
रास की परंपरा के प्रमाण बौद्ध और जैन ग्रंथों और 
उनके बाद की रचनाओं में भी मिलते हैं । अजंता की 
गुफा में भी हल्लमेंसक नृत्य का चित्र प्राप्त है जो रास 
का ही एक रूप माना गया है । पर यहाँ रास के जिस 
मंचीय रूप की चर्चा की जा रही है वह निश्चित रूप से 
सोलहवीं शताब्दी की ही देन है । यह ठीक हैकि भक्ति- 
युग में जब रास का वर्तमान रूप खडा किया गया तब 
प्राचीन परंपरा का आधार उसके साथ था, पर रास के 
पुनर्गठन पर सोलहवीं शताब्दी का प्रभाव प्रमुख रूप से 
परिलक्षित है । ब्रज में इस समय जो रास प्रचलित है 
उसे मोटे रूप से सभी रास मंडलियों की वर्तमान स्थिति 
के आधार पर निम्न शीर्षकों में समझा जा सकता है । 
मंच-निर्माण 
रास किसी भी स्थान पुर थोडी-सी तैयारी से किया 
जा सकता है क्योंकि इसका मंच बहुत ही सीधा और 
सरल है । रास के लिए किसी पर्दे की भी आवश्यकता 
नही: होती । स्वरूपों (रास के पात्रों) के सिंहासन पर 
बैठते समय एक साधारण मोटा कपड़ा आगे तान दिया 
जाता है । पर अब कुछ बडी मंडलियाँ पारसी मंच के 
प्रभाव से सिंहासन के आगे रस्सी बाँधकर झालर और 
पदों भी लगाने लगी हैं । रास का यह पदों या तो किसी 
गहरे चटकदार रंग का होता है या फिर प्राय: छपी 
छींट के कपडे का । इसे मंडली का कोई भी व्यक्ति हाथ 
से खींच कर खोलता या बंद कर देता है । 
इस पर्दे के पीछे स्वरूपों के बैठने का सिंहासन 
४५ 
होता है जो एक तस्त पर दो कुर्ती डालकर बना दिया 
जाता है । तस्त के पीछे के भाग पर बीच में दो कुसिंयाँ 
बीच में बिछाकर किसी रंगीन कपडे या कालीन से ढंके दी 
जाती हैं । आजकल सोफे से भी यह काम लिया जाने 
लगा है । इन पर रास आरंभ के समय राधा और 
कृष्ण के स्वरूप बिठाए जाते हैं । तख्त के अग्रभाग में 
दोनों और गोपियों बैठती हैं । सिंहासन के पीछे कोई 
दीवार न हो तो वहाँ भी प्राय: कोई रंगीन कपडा टाँक 
दिया जाता है । सिंहासन के सामने नीचे भूमि पर बड़ा 
फर्श और चाँदनी बिछा दी जाती है । चाँदनीवाला 
स्थान रास के नृत्य, गायन और अभिनय आदि के लिए 
रहता है । शेष फर्श या फ़शों पर तीन ओर दर्शक 
बैठते हैं । 
सिंहासन के सामने चाँदनी के दूसरे छोर पर 
समाजी लोग बैठते हैं जो गायन और वादन का काम 
करते हैं । इन समाधियों-की संख्या कम से कम तीन 
और अधिक से अधिक आठ-दस तक रहती है । रास 
रंगमंच में इन समाजियों की स्थिति बडी महत्त्वपूर्ण है । 
प्रधान समाजी प्राय: मंडली का मालिक होता है जो 
'स्वामीजी' कहलाता है । लीला आरंभ होने पर समाजी 
ही उठ-उठकर किसी भी आवश्यक पात्र की भूमिका 
करते रहते हैं । 
रास का समाज-संगीत 
रास रंगमंच में इस समाज की स्थिति बडी महत्त्व- 
पूर्ण है । समाजी लोग रास में मुख्य रूप से निम्न कार्य 
करते हैं : 
(१) मंच पर स्वरूपों के विराजमान होते ही 
