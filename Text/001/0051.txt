इदी नाटय लेखन : कुछ समस्याएँ 
बड़े लेखक हैं, रंगमंच के एक विनम्र सेवक को अपनी 
उपस्थिति से धन्य करें । दूसरी और एयादा सूक्ष्म ध्वनि 
यह कि हुजूरेवाला, मुपत में नाटककार बने बैठे हैं; 
जरा आइए, जनता की तालियों की गड़गड़ाहट सुनिए 
और देखिए की नाटक इसे कहते हैं जो आपके इस 
नाचीज सेवक पृथ्वीराज ने लिखा है ! जाहिर है कि 
एक आतंक और एक संभ्रमपूर्ण आदर से लोग अभिभूत 
हो गए थे । 
खुशी की बात है कि वह आदर आज भी है 1 
पृथ्वीराज ने जो किया उसके पीछे की लगन, मेहनत, 
अध्यवसाय और 'मिशन' के लिए आज पंद्रह साल बाद 
भी हमारे मन में आदर कम नहीं हुआ है, बढ़ता ही 
गया है । लेकिन इससे भी ज्यादा खुशी की बात है कि 
वह आतंक खत्म हो गया । आज हम पीछे मुड़कर 
देखते हैं तो अचरज होता है कि रंगमंच के लिए लिखी 
गई वे महान कृतियाँ, पैसा, पठान हैं दीवार, कहाँ गई ? 
कहते हैं कि पृथ्वीराज के रंगमंच को सिनेमा खा गया । 
लेकिन य: तो समय शेक्सपियर और कालिदास के रंग- 
मंच को भी खा गया, लेकिन वे कृतियाँ तो आज भी 
हैं और उनमें निहित कला-बीज नए-नए रंगमच्चों को 
जन्म देते रहते हैं । फिर पृथ्वी रंगमंच की वे कृतियाँ" 
कहाँ गई ? उनमें किस तत्व की कमी थी जो हमने 
उन्हें भुला दिया और इतनी जाती ? लगता है पृथ्वी- 
थियेटर्स में सब कुछ था---सिर्फ एक चीज नहीं थी, 
यानी नाटक । 
यह बात शुरू में ही उठानी इसलिए जरूरी है 
क्योंकि स्तरीय नव-लेखन के समक्ष यह एक बडी 
समस्या रहती है कि कुछ अहम्मन्यताम्भरे गलत मूल्य 
उसके समक्ष रख दिए जाते हैं, -विशेष रूप से ऐसे 
प्रदर्शकों की ओर से जिन्होंने जनता की तात्कालिक 
वाहवाही लूट ली है और उसके लिए अपनाए गए 
साधनों को वे श्रेष्ठ साहित्यिक नव-लेखन के उपकरण 
मानकर नाटक लेखकों को उपदेश देने के मोह में पड़ 
गए हैं । यह समस्या व्यावसायिक रंगमंच की ही ओर 
से आए यह जरूरी नहीं, राजनीतिक दलों के प्रजा- 
५ १ 
रात्मक रंगमंच की ओर से भी आ सकती है । 
स्तरीय नव-लेखन के समक्ष ये खेल-तमाशे और 
लोकरुचि वाले प्रदर्शन केवल हिंदी में ही समस्या नहीं 
बनते रहे हैं, और केवल इसी जमाने में भी नहीं । 
पिरांर्डलों का एक वक्तव्य है : साहित्य और रंगमंच, 
आज से लगभग पचास वर्ष पूर्व लिखा गया । उसे 
पहिए तो ऐसा लगता है जैसे हम बिलकुल यहाँ की, 
आज की समस्या का विश्लेषण पढ़ रहे हों । उस जमाने 
में पिरांडेलो को एक सुगठित व्यायावसायिक रंगमंच का 
सामना करना पडा था । उस रंगमंच के अपने मुंशी 
थे जो तात्कालिक समस्याओं पर ड्रामे तैयार करते थे 
और साहित्यिक नाटकों को खास तौर से इसीलिए ’ 
हेय समझते थे कि उनकी भाषा बोझिल होती थी और ३ 
विचार गंभीर । वे आसान जबान के हामी थे । पिरां४ 
र्डलो ने इस बात पर बहुत क्षुब्ध होकर लिखा या कि 
ये तमाशे दूसरी चीज हैं, नाटक दूसरी चीज । जो 
अच्छा नाटककार है उसके नाटक में पात्र न आसान 
जबान बोलता है न कठिन । वह केवल वह शब्द बोलता 
हैं जो उसे उस स्थिति में उस भाव को व्यक्त करने के 
लिए बोलना चाहिए । वह शब्द और केवल वहीं शब्द 
उस स्थिति का वाहक बन सकता है है यदि किसी 
साहित्यिक नाटक में अनावश्यक काव्यार्डबर है तो जरूर 
वह किसी कच्चे नाटककार की कृति होगी जो अभि- 
व्यायक्ति की विपन्नता को ढंकने के लिए शब्दकोष का 
रोब जमाना चाहता है । श्रेय नाटदृस्कृर्ति में शब्द 
स्थिति का पर्याय बन जाता है, उस समय दर्शक उस 
शब्द या संवाद को केवल सुनता नहीं, साकार वह 
स्थिति उसके समक्ष मूर्तिमान हो उठती है । खेल- 
तमाशों की 'दिक्रप्ट' में ड्रामा मुंशी जो संवाद लिखते 
हैं उनमें जबान आसान और लच्छेदार बनाई जाती है, 
मुहाविरे और वलैष जोड़े जाते हैं, ताकि जनता "डाय५ 
लाग' में उलझकर झूम उठे । उस संवाद में कोई गहरी 
स्थिति साकार हो उठे, इसकी कोई संभावना ही नहीं, 
क्योंकि कोई गहरा अनुभव या सूक्ष्म स्थिति उस संवाद- 
लेखक के दिमाग में है ही नहीं । सच पूछिए तो लच्छे- 
