मृच्छकटिक के कथानक और पात्रों को लेकर समस्या 
नहीं थी । समस्या थी दस अंकों के इस प्रकरण को 
आधुनिक प्रस्तुति शैली के अनुकूल बनाने की । 
वैसे इतिहास न शूद्रक के बारे में स्पष्ट है और न 
मृच्छकटिक की प्रस्तुति के बारे में । लेकिन सूत्रधार ने 
जिस ढंग से नाटक का उदघाटन किया है, उसको यदि 
हम मान लें तो नाटक की प्रस्तुति अवश्य हुई होगी । 
इस स्वीकृति से मूल नाटक की प्रदर्शन-पद्धति भी स्पष्ट 
होने लगती है कि मंच खूब लंबा-चौडा था है यवनिका- 
पतन का उल्लेख नहीं है, इस कारण मान सकते हैं कि 
यवनिका-व्यवस्था कम से कम इस नाटक में नहीं थी । 
अत: प्रेक्षक के सामने पूरा मंच बराबर खुला रहता 
था 1 हो सकता है कि दस अंकों के इस प्रकरण के 
दसों दृश्य एक साथ ही मंच के अलग-अलग हिंरुसों में 
बनाकर रख दिए गए हों । लेकिन दृश्यों के विधान के 
साथ जो अन्य तथ्य हैं तया अभिनेताओं के जो कार्य-, 
व्यापार नाटक में दिए गए हैं, उनसे एक ही बात 
निष्कर्षित है कि अधिकांश दृश्य-रचना शब्दों में थी । 
तात्पर्य यह कि प्रेक्षक को अभिनेता के शब्द-श्रवण 
द्वारा स्वत: कल्पना कर लेनी पड़ती रही होगी कि 
अब पुव्यकरीक जीणोंद्यान है, राजमार्ग है, महल के 
प्रकोष्ठ दर प्रकोष्ठ हैं, वधस्थान है, न्याय-मंडप है । और 
इसी प्रकार अभिनेताओं के अभिनटन द्वारा ही प्रेक्षक 
को प्रतीति कर लेनी पड़ती रही होगी कि वसंतसेन र 
सोते हुए प्रवेश कर रही है, वह अलिंद पर चढ़कर 
चारुदत्त को जाते हुए देख रही है, आर्थक बैलगाडी 
पर बैठकर भाग रहा है और स्वगत-कथन कर रहा है, 
आसन लगाए चारुदत्त मंच पर प्रवेश कर रहे हैं, 
वसंतसेना को उसके घर पहुंचाकर वापस लौट रहे हैं, 
शविलक दीवार में तेंघ लगा रहा है आदि । इस प्रकार 
शब्दों द्वारा दृश्य की परिकल्पना और अभिनेताओं का 
अभिनटन-इन दोनों की संयोजना से उस पुराकाल 
में मृच्छकटिक को मंच द्वारा संप्रेषित किया गया 
होगा और उस समय के प्रेक्षक का निश्चय ही मनो- 
रंजन हुआ होगा, क्योंकि उस समय का प्रेक्षक नाटक 
१ ६ 
नटरंग 
को मूलत: काव्य मानता था और प्रेक्षागृह में काव्या- 
नंद के लिए प्रविष्ट होता था । 
किंतु आज के प्रेक्षक से शब्द-श्रवण द्वारा दृश्य- 
परिकल्पना की अपेक्षा रखना अथवा अभिनटन द्वारा 
उसकी रुचि बनाए रखना संभव नहीं है । आज के 
प्रेक्षक के सामने नाटक काव्य नहीं है बदिक विषम 
जीवन से उत्पन्न एक की है जो क्षण-प्रतिक्षण धात- 
प्रतिघात उत्पन्न करता रहता है । आज के संवेदनशील 
प्रेक्षक के जीवन में काव्य केवल एक पक्ष है, सब कुछ 
नहीं । वह नाटक में काव्य नहीं काव्यात्मकता चाहता 
है, वह नाटकीय कथा-वस्तु में जीवन से लगे हुए संघर्ष 
की उत्तरोत्तर बढ़ती हुई स्थितियाँ और उसकी तर्कपूर्ण 
परिणति चाहता है । आज के प्रेक्षक के आनंद की सृष्टि 
तभी हो पाती है । 
वर्तमान समय के प्रेक्षक की माँग को पूरा करने 
के लिए नाच्यलेखन और प्रस्तुति के स्तर से विभिन्न 
शैलियाँ हैं, जो एक नये शास्त्र के रूप में हमारे सामने 
है । चूंकि बात मृच्छकटिक के संदर्भ में है इस कारण 
आधुनिक नाठ्यलेंखन नहीं, प्रस्तुति के सिलसिले' से 
बात करनी है । प्राचीन समय की प्रस्तुति में यांत्रिकता 
का समावेश निश्चित रूप से रहा होगा, लेकिन वर्तमान 
समय में विज्ञान और प्रविधि ने रंगमंच के लिए जो 
यांत्रिकताएं प्रस्तुत की हैं उनका तरीका कुछ दूसरा ही 
है । यह यांत्रिकता, सृजनात्मकता से समन्वय करते हुए, 
एक समय में एक स्थान पर हो रहे कार्य को, अनुकूल 
दृश्य-बध, मंच-रिपन तथा ध्वनि-सं केत द्वारा नाटक 
और उसकी प्रस्तुति को, एक साथ उजागर करती है । 
अभिनय के क्षेत्र में कायिक, वाचिक, मानसिक, मुद्रा 
और आहार्य आदि अभिनय के अंग-उपांग रूपांतरित 
होकर एक नाय रूप धारण कर चुके हैं और उनमें भी 
स्वतंत्र शैलियों' स्थापित हो चुकी हैं, जैसे अभिनटन की 
ही एक स्वतंत्र शैली बन चुकी है । अत: मृच्छकटिक 
जैसे प्राचीन नाटक को वर्तमान समय के प्रेक्षक के 
सामने प्रस्तुत करने में प्राचीन-अर्वाचीन प्रस्तुति-शैली 
की समस्याएँ एक साथ खडी होती हैं और ये समस्याएँ 
