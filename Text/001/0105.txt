मामा वरेरकर : एक श्रद्धांजलि 
२० श० केलकर 
तेईस सितंबर १ ९६४ को कविराज बिटूठल वरेरकर 
उर्फ मामा वरेरकर के निधन के साथ ही मराठी नाटक 
के इतिहास का एक अध्याय समाप्त हो गया । मामा की 
लगभग १ ७५ पुस्तकें प्रकाशित हुई जिनमें उपन्यास, कहा- 
नियाँ, एकांकी नाटक, अनुवाद एवं अनेक मौलिक नाटक 
समाविष्ट हैं । ये सभी रचनाएँ अपना विशिष्ट स्थान रखती 
हैं, परंतु मामा को मामा बनाने का श्रेय केवल उनके नाटकों 
को ही है । मराठी रंगमंच एवं नाटकों के विकास में 
मामा के नाटकों का अपना विशेष स्थान है । मामा के 
प्रादुर्भाव के पकाने मराठी रंगमंच पर केवल संगीत 
नाटकों का ही बोलबाला था 1, इन नाटकों में संगीत 
प्रमुख हुआ करता था और साहित्यिक गुण गौण । मामा 
ने सर्वप्रथम इस परंपरा का विरोध किया और गद्य-बद्ध 
साहित्यिक नाटकों की रचना करके मराठी रंगमंच को 
ऐक नई दिशा की ओर मोजा । इस प्रकार आधुनिक 
मराठी रंगमंच अपनी वर्तमान गतिविधियों के लिए 
बहुत हद तक मामा का ऋणी है । अपने समय की 
आवश्यकता को देखते हुए मामा ने मराठी नाटकों को 
केवल संपूर्ण गद्य का ही कलेवर प्रदान नहीं किया, 
वरन साथ ही अपने नाटकों का विषय सामाजिक एवं 
राजनैतिक समस्याओं को भी बनाया । इसके पहले 
अधिकतर पौराणिक नाटक ही लिखे जाते थे । मामा के 
नारी पात्र दलित नारी-वर्ग का पूर्ण रूप से प्रतिनिधित्व 
करते हैं । 
मराठी नाटकों को मामा की एक और महत्वपूर्ण 
देन है…-उनके नाटकों की भाषा । मामा ने अपनी सभी 
रचनाओं में जिस भाषा का प्रयोग किया है वह कोरी 
साहित्यिक भाषा न होकर शुध्द बोलचाल की भाषा है । 
इस प्रकार अपने भाषा-शि-ला के द्वारा एक ओर मामा 
ने अपनी रचनाओं को लोकग्राही बनाया, तो दूसरी ओर 
बोलचाल की भाषा को साहित्यिक भाषा का दर्जा प्रदान 
किया । अपने नाटकों में उन्होंने केवल भाषा का ही 
नही:, वाक्य-रचना का भी विशेष ध्यान रखा है है उनके 
नाटकों के संवादों की वाक्य-रचना में भी शब्दों की 
विशेष योजना पाई जाती है । 
इसी प्रकार मामा ने अपने नाटकों की संपूर्ण वाक्य- 
रचना और शब्द-प्रयोग में प्रभाव का विशेष ध्यान रखा 
है और इसीलिए उनके संवाद रंगमंच पर अभीष्ट 
प्रभाव उत्पन्न करने में समर्थ हुए है । शब्द-प्रयोग 
संबंधी मामा की विशिष्टता उनकी रेडियों वार्ताओं में 
भी स्पष्ट रूप से दृष्टिगोचर होती है और इसीलिए मामा 
आकाशवाणी में अत्यंत सम्मान की दृष्टि से देखे जाते 
थे । 
मामा ने न केवल मराठी नाटकों को बोलचाल का 
गद्य प्रदान किया, बल्कि मराठी में एकांकी नाटकों की 
भी रचना करके एक नई परंपरा चलाई । 
मामा की प्रतिभा सर्वतोमुखी थी । उन्होंने मौलिक 
उपन्यास, नाटक तथा कहानियों की रचना तो की ही, 
साथ ही बहुत बडी मात्रा में अट्ठेवाद करके मराठी 
साहित्य को समृद्ध किया । उन्होंने सर्वप्रथम शरत और 
बंकिम साहित्य का अनुवाद मराठी में किया । इसी 
प्रकार साहित्य अकादेमी के लिए रवींद्रनाथ ठाकुर के 
चुने हुए नाटकों, कहानियों तथा निबंधों का मराठी में 
अनुवाद करने का श्रेय भी मामा को है । इसके अति-- 
रिक्त प्रभात कुमार मुखर्जी की कहानियों के अनुवाद 
भी मामा ने किए हैं जो तीन खंडों में प्रकाशित हो 
चुके हैं । 
कुल मिलाकर यह मानना ही पड़ेगा कि मामा की 
मराठी साहित्य को देन निस्सन्देह महान थी । मामा में 
न केवल एक प्रतिभावान लैखक विद्यमान था, बदिक 
साथ ही एक कुशल नट और र्म'जा हुआ अनुवादक 
भी था । 
१ ० ५ 
