मंच पर उत्तररामचरित 
जादा रंगाचार्य 
सातवी: शताब्दी के प्रसिध्द कवि तथा नाटककार भव- 
भूति का लिखा उत्तररामचरित एक महत्त्वपूर्ण 
सात-अंकी नाटक माना जाता है । वास्तव में भवभूति 
उन नाटककारों में हैं जो अपने समय से पहले पैदा हो 
जाते है और फलता जो न तो अपने युग… में समझे ही 
जाते है न प्रशंसित होते हैं है अपने दूसरे नाटक मालती- 
माधव में भवभूति ने दर्शक-समाज के मुँह पर कहा है, 
"आप कुछ नहीं समझते, यह नाटक आपके लिए नहीं ।" 
लेकिन साथ ही उन्होंने यह भी कहा है कि अभिनेताओं 
के साथ उनका घनिष्ट संबंध है (भस्तजन निसर्ग 
सौहार्द) । यह बडा विचित्र ही है कि जिस नाटककार 
का अभिनेताओं और रंगमंच के साथ ऐसा निकट संबंध 
रहा हो, वह अपने नाटकों को समसामयिक दर्शकों के 
लिए रंजक या ग्राह्य नहीं बना सका । 
पर यदि हम उत्तररामचरित नाटक को जरा 
ध्यान से पढे, तो किसी हद तक स्थिति को समझ सकेंगे 
(और शायद उस युग के दर्शकों के साथ सहानुभूति 
भी कर सकें) 1 यह नाटक रामायण के उत्तर भाग पर 
आधारित है जिसमें राम रावण पर विजय प्राप्त करके 
अयोध्या लौटते हैं । इस अंश में नाटकीयता सीता- 
परित्याग के प्रसंग से उत्पन्न होती है । इस नाटक की 
कथा राम के राज्याभिषेक से प्रारंभ होकर सीता और 
लवकुश से पुनर्मिलन पर समाप्त होती है । 
इस प्रकार यह नाटक एक सुपरिचित कथानक पर 
आधारित है । यह मानकर कि कथा से दर्शक पहलें 
ही परिचित हैं, नाटककार ने इसमें केवल राम और 
सीता के चरित्र के अध्ययन का प्रयास किया है । और 
यह वह इस प्रश्न के उत्तर के आधार पर करता है : 
अज्ञान और देव से प्रेरित एक साधारण अपवाद के 
कारण अपनी पत्नी सीता को निर्वासित करना क्या राम 
के लिए उचित था, विशेषकर जब वह स्वयं उसकी 
नटरंग 
सच्चरित्रता के बारे में पूर्णता आश्वस्त थे ? यदि नाटक 
में कोई कथानक है तो वह इस प्रश्न और उसके 
उत्तर को हमें समझाने के लिए ही है । क्या राम इस- 
लिए महान थे कि उन्होंने अपनी प्रजा को संतुष्ट करने 
के लिए, या राजा के उपयुक्त व्यवहार का आदर्श प्रस्तुत 
करने के लिए, अपनी पत्नी और अपने गाहैंस्थिक सुख 
का बलिदान किया ? अथवा राम एक सैर-जिम्मेदार 
पति थे जिन्होंने अपनी प्रजा में लोकप्रिय होने के लोभ 
में अपनी पत्नी को जंगल में धकेल दिया ? अथवा राम 
के व्यक्तित्व में दो परस्पर-विरोधी रूप एक साथ 
मौजूद थे ? 
इसके विपरीत स्थिति सीता की है, जो निदोंष है 
और इतने अन्याय के बाद भी पति से प्रेम करती है । 
भवभूति के विचार से सीता का व्यक्तित्व राम से कहीं 
अधिक उदात्त है । भवभूति की इसी धारणा ने तत्काल- 
लीन दर्शकों को चौकाया होगा । क्योंकि उनके लिए तो 
राम मनुष्य न होकर अवतार थे जिनसे कोई भूल संभव 
न थी । यहीं नहीं, इस नाटक में चौकाने वाले और भी 
कई स्थल हैं किन्हें परंपरा-प्रेमी कभी सहन न कर 
सकते थे 1 कोई आश्चर्य नहीं कि उस समय के दर्शकों 
ने भवभूति के नाटकों को देखना पसंद नहीं किया । 
भवभूति की दृष्टि से राम की कथा एक मनुष्य की 
कथा है और नैतिक आचरण के आदर्श उपदेश के 
बजाय यह कथा एक महानतम, किंतु साथ ही सुकुमार- 
तम, दुखांतिकी के रूप में प्रस्तुत की गई है । यह बात 
महत्वपूर्ण है कि नाटक के सात अंकों में से केवल प्रथम 
अंक में ही राम को राजभवन में दिखाया गया है । 
बाकी सभी अंकों में वह ज्यादातर जंगल के एक आश्रम 
में ही दिखाई पड़ते हैं । पहले अंक में भी महल महल- 
जैसा नहीं लगता-य-वह इतना शांत, इतना निर्जन और 
इतना उदासी-भरा है । उसमें बातचीत भी केवल 
अतीत को लेकर होती है और राम, लक्ष्मण तथा सीता 
ऐसे बात करते हैं मानो, कुछ भी कहो, वनवास के 
चौदह वर्ष कितने सुखद थे ! सीता को अब महल में 
रहकर वर्तमान या भविष्यत किसी से संतोष नहीं । 
