पालक के विरुद्ध विद्रोह की कथा-य-सिमटकर चार अंकों 
में समा गई और इस प्रकार 'समय-स्थान-कार्य' की 
अन्तिति-त्रयी पर पूरा मृच्छकटिक रूपांतरित 
होकर मिट्टी की गाडी बन गया । किन्तु यह सब करने 
के पहले प्रस्तुति की र्शली निर्धारित करना ही सबसे 
बडी समस्या थी । रूपांतरण के मूल में सर्वप्रथम यहीं 
प्रश्न बना रहता है कि प्रस्तुति की वह कौन-सी शैली 
अपनाई जाए जिससे संस्कृत नाटक संप्रेषित हो जाए । 
प्रस्तुति के स्तर से भी निर्वचन का सिद्धांत लागु किया 
जाता है, जैसे प्राचीन शास्त्र-सम्मत नाटक को लोक- 
मंचीय शैली में प्रस्तुत करना अथवा मूल नाटक में से 
एक मनचाहा प्रतीक निकाल उसी के द्वारा पूरे नाटक 
को रूपायित करना । चूंकि मैं शूद्रक के कथ्य को ही 
लाना चाहता था तथा साथ ही शौकिया संस्था की 
सीमाओं को जानता था, इस कारण संकेत शैली का 
सहारा लिया गया । मिट्टी की गाडी ही इस नाटक का 
मूल कथ्य है, प्रतीक है । अत: मंच पर इसी को संकेत 
रूप में उभारकर प्रयत्न किया गया कि प्रेक्षक का 
ध्यान उसी पर बराबर केन्दित रहे । शेष दृश्य-विधान 
भी सांकेतिक रूप में रखा गया, जैसे चारुदत्त का घर, 
वसंतसेना का घर, पुष्पकरंडक उद्यान तथा न्याय-मंडल । 
इसमें पर्याप्त सफलता मिली । 
इसी के साथ प्रस्तुति के दूसरे अंग अभिनय की 
बात उठती है । पुराकालीन नाटकों या पुराकालीन 
कथानकों पर रचे गए आधुनिक नाटकों को अभिनीत 
करने की परंपरा जैसे पश्चिमी देशों में है वै से ही अपने 
देश में है । अभिनय की पुरानी और नई शैली का 
हैं ८ 
नटरंग 
इसमें समन्वय है । अपने देश में अभिनय की उस शैली 
को खंडित करने का प्रयत्न पारसी रंगमंच ने किया 
था । अन्यथा उसकी परंपरा बनी हुई है तथा आधुनिक 
शैली से समरस होकर निरंतर विकसित हो रही है । 
अभिनय की वह शैली है रीतिघर्मों शैली । चूँकि संस्कृत 
नाटकों में कथ्य या संघर्ष को भीतर दबाए रखने की 
प्रथा नहीं है, इस कारण उसके अभिनयन के लिए रीति-ष 
धर्मी शैली ही उपयुक्त है । इसमें मुद्रा, शरीर-संचालन 
और वाणी को अधिक स्पष्ट किया जाता है । स्वी पात्रों 
के अभिनय में नृत्य की गतियाँ भी उपयोग में लाई 
जाती हैं । वसंतसेना के अभिनय में अय-गति अभिनय 
के सौंदर्य को बढाती है । 
अपनी बात मैंने शुरू की थी चारुदत्त के अभिनय 
से और नतीजा निकला था कि कलाकार का खुलापन 
ही संस्कृत नाटकों को आधुनिक रंगमंच के अनुकूल बना 
सकता है । खुलेपन से मेरा तात्पर्य है उस समन्वयी दृष्टि 
से जो बद्धमूल धारणाओं, रूढि-परंपराओं को हटाकर 
आधुनिकता से सामरस्य उत्पन्न करती है । जब यह 
दृष्टि रहेगी तब मृच्छकटिक के चारुदत्त को रूपांतरित 
होकर मिट्टी की गाडी में आने में कठिनाई नहीं होगी । 
वस्तुत: भाषागत और कालगत अंतर होते हुए भी 
संस्कृत नाटकों और उनकी परंपराओं को समझने में 
आज भी कोई कठिनाई नहीं है, क्योंकि हम अपनी 
संवेदनाओं के साथ उनके बहुत निकट हैं । संस्कृत नाटक 
हमारी पूर्ववर्ती अर्चना के प्रतीक हैं । उन्हें नए रंग- 
विधान के अनुरूप बनाकर प्रस्तुत करने से आधुनिक 
भारतीय रंगमंच को निश्चय ही दिशा-दृष्टि मिलेगी । 
