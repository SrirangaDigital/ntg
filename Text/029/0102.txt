अन्य अभिनेताओं में गिरीश माथुर और सुभाष 
कुता आते चरित्र को निभाने में सफल रहे । कात्या की 
भूमिका में सुषमा सेठ में किसी नयेपन की अलक नहीं 
थी, वह प्रत्येक नाटक में अपने को ही दोहराती 
रहती है । 
लोकनाट्य शैली का सुंदर समन्वय 
इस नाटुयोत्सव की अंतिम प्रस्तुति वेंगलूर की 
बेनका रगमंडली द्वारा प्रस्तुत जड़भरत का नाटक 
सत्यर नेरलु था जिसका निर्देशन ब० व० कारत ने 
किया है । जिस प्रकार लीला नाटक में भवई को 
एक नया रूप देने की कोशिश की गयी है, उस प्रकार 
इस प्रस्तुति में किसी विशेष लोकनाट्य शैली को तो 
नहीं अपनाया गया, लेकिन परंपरागत नाट्य-रूढियों 
का मुंदर प्रयोग किया गया है । अपनी कल्पनाशीलता 
और लोकमंच की गहरी समझ के कारण निर्देशक कारंत 
ने संगीत, रीतिबद्ध भाषण और सूत्रधार का प्रयोग जिस 
कुशलता के साथ किया उससे लोकनाट्य शैलियों के 
आकर्षण और सशक्त नाटकीयता का अच्छा परिचय 
मिलता है । 
नाटक एक ऐसे मठ से संबंधित है जहाँ विचारों 
और व्यवहारों में बहुत गहरा अंतर है और धर्म तथा 
भगवान के नाम पर पाखंड, हिंसा और खोखले विचारों 
का चक्र चलता है । इसी वातावरण के बीच नारायण 
नाम का युवक मठ के आदेशों को मानने के लिए बाध्य 
१ ० २/नटरंग-२९ 
किया जाता है, लेकिन वह इससे न तो अपने अतीत को 
सुधार पाता है और न ही अपना भविष्य समझ 
पा ता है । 
इस नाटक की संरचना ऐसी कथा पर आधारित है 
जिसमें कथावाचकों का प्रमुख स्थान है । प्रस्तुत कथा-, 
वाचकों के द्वारा निर्देशक ने तीन काम लिये हैं-----..- 
गीत बोलना, नाटक के केंद्रीय भाव को स्पष्ट करना 
और नाटक पर टीका-टिप्पणी करना । इसमें प्रस्तुत 
गीत प्रसिद्ध भक्त-कवि पुरंदर दास के हैं जिन्हें लोक 
धुनों में बाँधा गया है । कई धुनें निर्देशक ने मध्यप्रदेश 
के लोक संगीत से भी ली हैं 1 यही कारण है कि इसके 
संगीत में विविधता के साथ-साथ एक ऐसी मिठास है 
जिसने नाटक को आकर्षक और सरस बनाये रखा । 
केवल नाटक का अंत किसी तनावपूर्ण स्थिति तक न 
पहुंचने के कारण शिथिल लगता था । 
इस सारे नाटूयोत्सव से दो बातें निकलकर आती 
है जो हमारे राष्ट्र" रंगमंच की देन हैं । एक तो प्रत्येक 
नाटक में व्यक्ति के संघर्ष, टूटन, पराजय, लडाई को 
विषय बनाया गया है चाहे वह भीमा, होरी, श्रीधर 
हो, चाहे हानूश या नारायण हो । दूसरी ओर सभी रंग- 
कर्मी अब यथार्थवादी मंच को छोड़कर सादे मंच पर 
नाटक खेलना अधिक पसंद करने लगे है और इसके लिए 
पारंपरिक नाट्य-रूढियों, पद्धतियों और व्यवहारों का 
उपयोग किया जाले लगा है जो भारतीय रगमंच के 
लिए एक स्वस्थ संकेत है । 
