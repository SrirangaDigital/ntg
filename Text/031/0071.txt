व्यंग्य' ही प्रतीत हुआ । स्थिति के मूल में नि:संदेह 
तीखी व्यंप्यात्मकता निहित है । परंतु उसे जिस प्रकार 
पुनरावृत्ति के द्वारा फैलाया गया है, उससे न केवल 
उसका व्यंग्य ही मोंथरा हुआ है बढिक एक अच्छी- 
खासी नाट्य-स्थिति हास्यास्पद होकर रह गयी है । 
कथोकथन एकदम सपाट और व्यायंजनाहीन हैं । उनमें न 
केवल काफयात्मकता, दर्शन, पांडित्य, मनन या चिंतन 
का अभाव है, बल्कि नाटकीयता और तीव्रता का भी 
पूर्णता अभाव देखने को मिलता है 1 नाटक को पढ़ने के 
बाद व्यंग्य, हास्य, वितृष्णा, संवेदना, या पुराने नाटक 
के रस अथवा नये नाटक के तनाव-जैसा कोई भी गहरा 
प्रभाव शेष नहीं रहता । 
पंद्रह लाख रुपये और एक मकान के मालिक 
आचार्य चूडामणि मिश्र मरने से पहले एक वसीयत छोड़ 
जाते हैं जो उनके निर्देशानुसार उनके परमप्रिय एवं 
आत्मीय शिष्य जनार्दन जोशी द्वारा परिवार के सदस्यों 
के सामने पढी जाती है 1 वसीयत के प्रत्येक अनुच्छेद के 
पूर्वाद्ध में परिवार के सदस्य के चरित्र पर बेबाक 
टिप्पणी है जिसे सुनकर वह आग-बब" बन आचार्य 
को कोसता है, और उत्तरार्द्ध में उसके कल्याण के लिए 
छोडी गयी एक बडी रकम का उल्लेख है जिसे सुनकर 
वह गिरगिट की तरह तुरंत रंग बदलकर आचार्य की 
आत्मिक शांति की कामना करते हुए उनकी प्रशंसा 
करने लगता है । मानव मनोविज्ञान की इस विडबनापूर्ण 
प्रकृति-विकृति का नाटकीय चित्रण इस नाटक का कथ्य 
है 1 परंतु इससे भी अधिक विडंबनापूर्ण टिथति यह है 
कि न भय-स्थिति की दृष्टि से पचास पृष्ठों का यह 
नाटक बहुत बडा प्रतीत होता है और सत्नह पात्रों की 
भीड़ के हिसाब से छोटा लगता है । तीन यथार्थवादी 
दृश्य हैं और तीनों के अलग-अलग दृश्यवंध । नाटक का 
उदघाटन बहुत नीरस है और पात्रों की प्रतिक्रियाएं 
एकरस । वसीयत की नाटकीयता दो पात्रों की प्रति- 
क्रियाओं के बाद समाप्त हो जाती है और नाटक 
जबरदस्ती तीसरे दृश्य तक घसीटा जाता है । हाँ, अंत 
में जनार्दन जोशी और तोते-तिरे का प्रसंग अवश्य 
रोचक बन पडा है । उर्षद्रनाथ अक के छठा बेटा और 
राजेंद्र कुमार शर्मा के एक से बढ़ कर एक का कथ्य भी 
लगभग यहाँ हैऔर मेरे विचार से अपनी तमाम 
कमजोरियों और कमियों के बावजूद वे दोनों वसीयत 
से बेहतर नाटक हैं । 'अभिनेय' का अर्थ यदि सिर्फ मंच 
पर किसी तरह प्रस्तुत हो जाना भर ही नहीं है तो 
नाटक के पृलैप पर किया गया प्रकाशक/लेखक का दावा 
कि यह 'नाटक अत्यंत रोचक और सहज-अधिया हैहूँ 
सच नहीं हो सकता । जहां तक मुझे याद पड़ता है 
वसीयत मूलत: एक कहानी थी (हालांकि इसका 
उल्लेख लेखक ने कहीं नहीं किया है) , और यदि नहीं 
थी तो उसे कहानी ही होना चाहिए था…उस रूप में 
यह अधिक प्रभावशाली, नाटकीय और रोचक होती । 
पिछले दिनों प्रकाशित और संगीत नाटक अका- 
दमी के पुरस्कार समारोह के अंतर्गत मंचित डा० 
लक्ष्ममीनारायण लाल का नाटक गंगामाटी उन्हीं के 
विचार से आधुनिक और प्राचीन दोनों से हटकर जपने 
वर्तमान' से साक्षात्कार का नाटक है जिसमें अपनी जड़, 
अपनी मिट्टी से उगने और अपने परिवेश, अपनी परि-, 
स्थितियों तथा अपनी परंपरा से जुड़ने की कोशिश की 
गयी है । इसमें प्रस्तुत 'संगीत, नृत्य, कथा का श्रवण 
और दर्शन-वस्ति, 'राग, लालित्य और भावना' इसे 
'लीला नाटक', 'रस लीला', तथा "रंग लीला' का रूप 
प्रदान कर भारतीय परंपरा का वास्तविक नाटक बनाते 
हैं । यह नाटक हमारे आज के यथार्थ को लीला-भाव से 
प्रस्तुत करता है, हमें अपने कार्य का सहभागी बनाकर 
जीवन-ब-धि प्रदान करता है । 
मुझे सदा से लगता रहा है कि डा० लाल के 
नाटकों की भूमिकाएं उनके नाटकों से अधिक महत्वपूर्ण 
और उत्जिक हैं परंतु शायद उनकी रचना को समझने 
के रास्ते में सबसे बडी बाधा भी वही हैं । अकसर 
उनकी भूमिका और नाटक के बीच कोई तालमेल नहीं 
बैठता, और संभवत: यहीं कारण है कि उनके दर्शक की 
अपेक्षा उनका पाठक अधिक मुंमलाता है । गंगामाटी 
पढ़कर और देखकर भी मुझे ऐसा ही लगा । 'मेरे रंग- 
मंच की रस लीला' (भूमिका) में नाटककार लिखता 
है : 'आधुनिकता केवल आरोपण है । इस आरोपण से 
हम जो कुछ भी रचते हैं वह केवल बुद्धि का ही कौशल 
होता है, जीवन हमारा कहीं 'हाथ से सूट जाता है ।' 
साथ ही हमारा समाज और दर्शक, 'बुद्धि से परे होकर 
शुद्ध राग, लालित्य, भावना निश्वास में जीता रहना 
चाहता है । एक शब्द में कहें तो यह समाज, लीला 
दर्शन का भूखा है ।' इसके विपरीत वास्तविक जीवन 
७ १ /नटरंग- ३ १ 
