व्यवहार की कथा (वैन-राव-दंपती के सहृदयतापूर्ण 
आचरण को वैपरीत्य के बल पर उभारने का उपादान 
भी बन गयी है । 
विरोध और वैपरीत्य की प्रमुखता के बावजूद, 
नाटक में न तो अंतद्व'द्वे मुखर हैं न पात्रों के मध्य सीधी 
भिड़ति दिखलायी गयी है । इसके स्थान पर लेखक ने 
जटिल स्थितियों की कल्पना की है जिनमें अनचाही 
संभावनाओं को सामने पाकर उनसे मुक्ति के लिए पात्रों 
को रास्ता खोजते दिखलाया है । इसी खोज- में कहीं 
अ'तद्व'द्वे को स्थान मिला है तो कहीं पात्रों के परस्पर 
विपरीत आचरण को । 
; जटिल स्थितियों की कल्पना में लेखक ने घटना- 
संयोगों के भीतर से मानवीय अभिप्रायों को विकसित 
किया है है संयोगों की सत्ता खानोलकर ने स्वीकार की 
है, लेकिन उसका उपयोग मनुष्य को नियति के सामने 
झुकाने और भवितव्य को विवश भाव से स्वीकार करने 
की प्रेरणा देने के लिए न करके उसके विरुध्द मनुष्य की 
स्वतंत्र इच्छाशक्ति को बल देने के लिए किया है । इसी- 
लिए नाटककार ने संयोग उपस्थित कर ऐसी स्थितियां 
खडी की हैं जिनके विरुध्द जूझने की आवश्यकता पात्रों 
ने अनुभव की है । सुषमा के साथ विवाह के लिए मधु के 
आग्रह के समय उसकी जन्मपती के द्विभार्यायोग की 
जानकारी मिलने के साथ ही शकू का उसके घर आगमन 
एक संयोग है । उस संयोग को सामने रखकर ही लेखक 
ने मधु से शकू को बलि बनाने की योजना तैयार करवायी 
है, जिसके विरुध्द विनायकराव, आनंदीबाई और सुषमा 
की भावना को संघर्ष करने की आवश्यकता हुई है । 
भविष्यवाणी के अनुसार विवाह के ग्यारह महीनों के 
अंदर प्रथम गर्भ से पहली पत्नी की मृत्यु के योग को 
पूरा करने के लिए जब मधु शकू के साथ 'रेप' करने का 
पक्का निश्चय कर लेता है, उसी समय विनायक राव के 
घर पत्रकार राजा परांजपे का आगमन और एकाएक 
शकू की ओर उसका आकर्षित होना भी एक संयोग है, 
जो विनायकराव को मधु से शकू के संबंध-वि-भल का 
अवसर सुलभ कर उसके प्राण बचाने की उनकी अचेतन 
इन्हछा पूरी होने में सहायता करता है 1 
नाट्य-कलपना का ढांचा संयोगों और उनके प्रति 
गति-क्रियाओं पर निर्भर होने से प्रसंग-मस्थापन सर्वत्र 
निदोंष नहीं रह सका है । शकू के पागलपन की अभि- 
व्यक्ति मनोवैज्ञानिक पृष्टभूष्टि सहित बनावटी लगती 
है । विनायकराव-जैसे प्रतिष्ठित व्यक्ति के घर जाकर 
उनकी पुत्रवधु को देखते ही पत्रकार राजा परांजपे का 
अपने होश खो बैठना और बैठक के कमरे में शकू के हाथ 
अपने गले में पते रहने देना अविश्वसनीय है । शकू को 
बलि बनाने के प्रयोजन से उसके साथ विवाह करने के 
बाद मधु द्वारा सहशस को स्थगित किये जाते रहने का 
जो मनोवैज्ञानिक कारण नाटक में बतलाया गया है----- 
कि सहवास का अवसर आते ही उसके ध्यान में सुषमा 
आ जाती थी…मधु के प्रयोजन की कूरता औ र सुषमा 
के साथ विवाह के लिए उसकी आतुरता को देखते हुए 
आरोपित लगता है । शराब पीकर शकू के साथ रेप 
करने के निश्चय की जो घोषणा मधु करता है, वह एक 
फिरुमी लटके-जैसी प्रतीत होती है । अंत में अपनी 
कुल-मर्यादा को ताक पर रखकर समय की अमोघ शक्ति 
की आड़ में विनायकराव द्वारा पुत्रवधु को आग्रहपूर्वक 
"एक अन्य पुरुष के गले बांध दिया जा ना तो किसी तरह 
गले नहीं उतरता । खानोलकर अपनी मनोविज्ञान- 
विषयक कल्पनाओं को यदि अतिनाटकीयता की मार से 
बचा ले जाते तो यह नाटक बहुत शक्तिशाली होता । 
इतना अवश्य है कि इस नाटक में आरंभ से अंत 
तक रोचक दृश्य-श्रृंखला से दर्शक को बांधे रखने की 
पूरी क्षमता है । विनायकराव के कठोर व्यक्तित्व के 
भीतर से उनकी सहृदयता की झलक, विवाह के लिए 
प्रेमी युगल में से एक की अधीरता के विपरीत दूसरे का 
धैर्य, एक मित्र द्वारा थोड़े घुमाव के साथ दूसरे मित्र को 
प्रच्छन्न आशय से कहे गये शब्दों का अन्यथा अर्थ-ग्रहण, 
पुरानी पीढी द्वारा नये जमाने की उन्मुक्तता के संदर्भ में 
अपनी बातें सोचा जानम-ऐसी अनेकानेक रोचक 
स्थितियाँ इस नाटक में विद्यमान हैं । 
पूरा नाटक एक महिमामय कथ्य को विलक्षण एवं 
सजीव स्थितियों में रूपायित करने के आयोजन का 
परिणाम है । विलक्षणता के साथ सजीवता का निर्वाह 
सर्वत्र नहीं हो सका है । इसीलिए नाटक अंत की ओर 
कमजोर होने लगा है; लेकिन सुषमा के आत्मबलिदान 
ने मुरझाते हुए अंत को फिर से जीवन प्रदान किया है । 
उसके आत्मघात की सूचना से नाटक को जो मानवीय 
अर्थवत्ता प्राप्त होती है, उसके प्रकाश से पूरा नाटक 
जगमगा उठता है । 
६ ७/नट रंग- ३ है 
