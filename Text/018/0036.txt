शायद हाँ : एक नाटक, प्रयोग या समझौता है 
गिरीश रस्तोगी 
पांतर नाट्य संस्था द्वारा ७ फरवरी १ ९७ २ 
को गोरखपुर के सीनियर -इंरुटीटूयूट में 
शोभना सिद्दीक के नाटक शायद हाँ का प्रदर्शन हुआ 
था और उसके तुरंत बाद ही एक परिसंवाद ३ के 
अंतर्गत प्रबुद्ध दर्शकों की प्रतिक्रियाएँ यह मानकर 
माँगी गयी थीं कि नाटक का प्रभाव तात्कालिक 
होता है ।. उस समय प्रतिक्रियाएँ नाटक के संपूर्ण 
रूप पर होते हुए भी, नाटक की प्रस्तुति ही प्रमुख 
हो गयी थी, यद्यपि श्री बालकृष्ण राव ने नाटक के 
आलेख पर भी कुछ ऐसे महत्वपूर्ण प्रश्न उठाये 
थे-जैसे यह नाटक, नाटक क्यों" ? या इसमें 
नाटकीयता है ही नहीं, यह तो पति- पत्नी का लंबा 
वार्तालाप है । उसी समय श्रीमती उमा राव ने यह 
सुझाव दिया था कि तात्कालिक. प्रतिक्रिया कभी- 
कभी सच्ची नहीं भी होती, क्योंकि सत्य कहते का 
साहस उस समय अनुत्साहित करने जैसा हो सकता 
है । इसलिए, नाटक के आलेख और प्रस्तुति दोनों 
पक्षों पर पुत: विचार करने के उद्देश्य से, भी ० मार्च 
को एक नाट्य-गो-ठी आयोजित की गयी जिसमें 
आलोचक, अध्यापक, चित्रकार, युवा लेखक, रंगकर्मी 
और नाटक में रुचि रखने वाले उत्साही छात्र- 
छात्राओं ने भाग लिया । कुछ लोगों ने, जो किसी 
कारणवश उस समय उपस्थित नहीं हो सके, नाटक 
पर पयप्ति चर्चा की और अपनी लिखित प्रति- 
क्रियाएँ वीं 1 
३ ६ 
प्रबुद्ध समीक्षक डा ० रामचन्द्र तिवारी (रीडर, 
हिंदी विभाग, गोरखपुर विश्वविद्यालय) ने संबंधों 
की जटिलता को नाट्यविधा के माध्यम से संवेद्य 
बनानेवाले नाटक "शायद हाँ की भंगिमा को नाटक 
की चिर-परिचित मुद्रा से कुछ भिन्न बताते हुए 
कहा कि सामान्यतया नाटक को दृष्टि-प्रधान मानकर 
रुथूल घटनाओं के धात-प्रतिघात द्वारा जीवन की 
बाह्य गतिमयता से ही दर्शकों का ध्यान केंद्रित 
किया जाता रहा है । लेकिन आधुनिक जीवन की 
यह विडंबना है कि बाहर को देखकर भीतर की 
असलियत नहीं समझी जा सकती । संभवत: इसी 
लिए आजका साहित्यकार भीतर की गहराइयों 
में उतरना चाहता है । आगे उन्होंने सामाजिक जीवन 
में सर्वाधिक जटिल, अबूझ किंतु अनिवार्य 'पति'- 
पत्नी के संबंध' के आवरण में छिपे नर-नारी के 
चिरंतन द्वंद्व की ओर संकेत करते हुए कहा कि नारी 
पत्नी भी बनना चाहती है, नारी भी, वह अपनापन 
भी चाहती है, अधिकार और शासन भी, वह स्थिति 
भी चाहती है, गति भी, बंधन भी चाहती है और 
मुक्ति भी । नर-नारी एक दूसरे के निकट भी आना 
चाहते हैं, दूर भी रहना चाहते हैं । शायद हाँ में 
संबंधों की इस द्वंद्वात्मक स्थिति को पहचानकर 
सही संदर्भ में प्रभावी सूत्रों के सहारे व्यंजनापूर्ण 
भाषा में व्यक्त करके एक प्रयोग किया गया है जो 
मंच पर भी सफल हुआ । 
