फिट हो रही थीं उतनी प्रतिभा अग्रवाल नहीं हो 
पायी है कुंठित नौकरानी क्या की भूमिका में 
आभा अग्रवाल बेजोड़ थीं । उन जैसी सच्ची 
कलाकार के लिए अनामिका को गर्व होना चाहिए । 
कल्याण चटर्जी तो विद्रोही युवक के प्रतीक ही हो 
गये हैं । मनु की भूमिका में दूसरे कलाकार थे राम 
बागला । उन्होंने भी इस भूमिका के साथ पूरा न्याय 
बरता । अन्य भूमिकाओं में थे क्रमश: मोतीशंकर 
पंचोली, नरेंद्र अग्रवाल, रवि देव, सुनील घोष और 
विमल लाठ 1 अफसर की पुती मीना की भूमिका 
में मंजुला ना हर और भारती बोरा का अभिनय 
संतोषजनक था है निर्देशन प्रतिभा अग्रवाल ने किया ३ 
जो काफी सुसंयोजित था । 
बाल नाटक अधिकतर स्कूलों में खेले जाते हैं । 
अनामिका बीच-बीच में अपने बाल-गोपालों को 
उत्साहित करने के लिए बाल-नाटकों का प्रदर्शन 
करती रहती है, यह हर्ष की बात है । आत्मानंद 
लिखित मालूम ऐसे बच्चे या बच्चों की कहानी है 
जो परिस्थितिवश गलत राह पकड़ लेते हैं, लेकिन 
समुचित व्यवस्था होने पर यही बच्चे देश के कर्ण- 
धार हो सकते हैं । इस नाटक में करीब पच्चरैस 
बालक और बालिकाओं ने अभिनय किया । इनके 
अलावा बाबा की भूमिका में सत्यव्रत, भोजनगर- 
वाला और बेलूनवाला की भूमिका में सुनील गुप्ता 
ने अभिनय किया । नृत्य-संगीत से भरे इस नाटक 
का निर्देशन आत्मानंद ने किया । एक साथ इतने 
पात्रों, सभी बच्ची, से काम लेने में आत्मानंद 
सफल रहे 1 
अदाकार ने इस वर्ष तीन नाटकों का प्रदर्शन 
किया 1 ये थे आर ० जी ० आनंद कृत इलेक्शन-- 
इलैमशन, अमृतराय कृत चिंदियों की एक झालर 
और लोकनाथ भट्टाचार्य कृत चक्कर । इलैक्शन-, 
इलैनशन एक हास्य-नाटिका है जो अंत में एक 
मखोल बनकर रह जाती है । पूरे नाटक में अमृत 
गुजराल का अभिनय बहुत ही जीवंत और छाया हुआ 
था है अन्य भूमिकाओं में कृष्णकुमार के सफल 
निर्देशन ने नाटक को शुरू से आखीर तक गतिवान 
५२ 
नटरंग 
बनाये रखा । चिंदियों की एक झालर का प्रदर्शन 
अदाकार का एक सुखद साहसिक प्रयास था । नाटक 
का मूल है नैतिक पतन (मंगल) और आदर्श 
(नंदन) के बीच का द्वंद्व । नंदन जो अपनी स्मृतियों 
और देशप्रेम के आदर्श में खोया है, वर्तमान यानी 
यथार्थ से आँखें मू०दे है, जबकी नैतिक पतन में 
गर्क मंगल अपने पिता की जिदगी भर की इसी 
कमाई की हत्या कराकर अपने लिए रास्ता बनाना 
चाहता है । नंदन का आदर्श उसके रास्ते का रोडा 
है, और यहीं दोनों के द्वंद्व का मूल कारण है । वह 
आदर्श के रोड़े को हटाने में तो सफल नहीं होता, 
हाँ, आदर्श को मजबूरन आत्महत्या जरूर करनी 
पड़ती है । कृष्णकुमार ने अपने निर्देशन से नाटक 
को अधिक के अधिक प्रतीकात्मक बनाया है । 
ऊपरी मंजिल म में नाच-गानों का शोर-शराबा है, 
जिसका पिता नंदन के कहने पर अंदाज करना, 
पड़ता है । नंदन अपने पुराने साथियों के चित्रों की 
झालर लटकाता है जिसे निर्देशक ने सिर्फ सफेद 
कागजों की झालर के प्रतीक से दिखलाया है । लेकिन 
नाटक के अंत में जहाँ नंदन के आदशों की हत्या 
नाटककार का कथ्य है, वहाँ निर्देशक ने पिस्तील 
की गोली चलवाकर बाप नंदन ' से आत्महत्या 
करवायी दृहै है जो बडी हास्यास्पद-सी लगती है । 
(मूल नाटक में नंदन भागकर अंदर जाता है । बाद 
में दरवाजा पीटे जाने और तोड़े जाने का भी जिक्र 
है । लेकिन आत्महत्या का-सा माहोल होते हुए भी 
पिस्तील चलने की आवाज या संकेत कुछ भी नहीं 
है । ) कथा स्पष्ट करने के लिए थोडी-बहुत छूट 
लेना निर्देशक का हक है, लेकिन इस तरह की मन- 
मानी नाटककार के प्रति अन्याग्र है । कथानक के 
प्रति ईमानदारी बरती जाती तो यह नाटक कृष्ण- 
कुमार की एक स्तुत्य उपलत्ब्ध होती । नंदन की 
भूमिका में कृष्णकुमार का अभिनय र्मजा हुआ था । 
दीपा की भूमिका में सुवर्ण चौधरी जरूरत से ज्यादा. 
"साहसिक" लग रहीं थीं, जबकी मंगल के उद्धत 
चरित्र में प्र ८ रत गुप्त का अभिनय बहुत हो 
जीवंत था । 
