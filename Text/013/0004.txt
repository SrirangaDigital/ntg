का सबसे संवेदनशील, ग्रहणशील और व्यक्तित्व के पूरे भावी विकास के लिए 
निर्णायक समय होता है । बाल साहित्य की ओर अक्सर अच्छे समर्थ लेखक 
नहीं झुकते और वह ज्यादातर घटिपा क९ल्पनाहीन लेखको" का काम रह जाता 
है । अच्छे लेखक कभी किसी प्रलोभनवश लिखते भी हैं, तो वह उसे बायें हाथ 
का काम समझ किसी तरह भुगताकर सन्तुष्ट हो जाते हैं है 
बच्चों का रंगमंच भी इस सामान्य स्थिति से अलग नहीं है । स्कूलों में 
बहुत कम संचालक या प्रधानाध्यापक बच्चरैं की अपनी रंगमंचीय अभिव्यक्ति के 
साधन जुटाना या उनके लिए ऊँचे दर्ज: का रंगानुभव सुलभ करना जरूरी मानते 
हैं । ज़यादा से ज़यादा वार्षिकोत्सव पर या अभिभावक दिवस या स्थापना दिवस 
पर किसी तरह कोई तथाकथित 'सांस्कृतिक कार्यक्रमों करके वे खुश हो लेते हैं । 
स्कूलों से बाहर बच्चों के लिए नाट्य संस्थाएँ" या तो हैं नहीं, या वे संयोजकों 
के लिए सामाजिक-राजनैतिक सीढी के रूप में अधिक हैं बच्चरैं के लाभ के 
लिए कम । वैसे भी उनमें गुण से अधिक संख्या पर जोर होता है, प्रचार 
पर . जोर होता है, "कुछ नहीं से कुछ होना तो अच्छा है' वाले रवैये का राज होता 
है 1 रंगकर्मियों की दृष्टि से देखें तो बब्दों के रंगमंच में अक्स र वे ही लोग 
दिलचस्पी लेते हैं जिन्हें सामान्य रंगमंच में सफलता मिलती नजर नहीं आती । 
इसलिए वे या तो बाल रंगमंच के रास्ते बाकायदा रंगमंच में पहुँचने की उम्मीद 
लगाये रहते हैं या निरे 'काम' के रूप में इसे चलाये जाते हैं है 
दर असल बाल रंगमंच के बारे में दो-तीन स्तरों पर गम्भीरतापूर्वक सोचने 
और कुछ करने की जरूरत है-बच्चों की सहज सर्जनात्मक अभिव्यक्ति के रूप 
में, स्कूलों में पढाई के अलावा एक महत्त्वपूर्ण और जरूरी गतिविधि के रूप में 
और वयरुकों द्वारा नियमित रंगमंच के महत्वपूर्ण कल्पनाप्रधान प्रकार के रूप 
में । तीनों की अपनी-अपनी ज़रूरतें और समस्याएँ है और यह बहुत ही आव- 
श्यक है कि अपने आप जो भी होता रहे की निष्कय उदासीनता के बदले 
सजग भाव से कुछ करने की कोशिश की जाये । बाल रंगमंच के विभिन्न रूप 
न केवल सामान्यता बच्चों के सौन्दर्यबोध और कलात्मक प्रवृतियों को जगाते, 
संवारते और उत्तेजित करते हैं, वे भविष्य के अभिनेता, निर्देशक, रंगशिरुपी, 
और इन सबसे भी अधिक संवेदनशील दर्शक भी तैयार ' करते हैं । हमारे देश 
में व्यापक रंग-चेतना और रंग-कार्य के विकास में सुव्यवस्थित "और कलात्मक 
बाल रंगमंच पवकी और गहरी नींव का काम करेगा । इस दृष्टि से हर सजग 
रंगकर्मी की यह निजी जिम्मेदारी, और हित भी, है कि वह उसका सही रूप 
बनाने में भरसक सहयोग दे । "३ ३ 
नटरंग' 
