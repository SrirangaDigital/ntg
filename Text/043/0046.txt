जो अपने अध्यापक शिवमूर्ति के साथ संबंध होने के कारण 
अविवाहित ही माँ बनती है । उसका पिता इस कलंक-चिह्न 
को समाप्त कर मालती का विवाह किसी योग्य वर के साथ 
करना चाहता है और बच्चे को समाप्त कर देता है । मालती 
इस आघात से पागल हो जाती है । वनदेवी के स्तिग्ध 
आचरण से वह भी संतुलित होती है । 
वनदेवी, लता और मालती की स्थिति में विशेष अंतर 
नहीं है । दो को माँ बनने का और एक को माँ न बन पाने 
का दंड मिला । तीनों पुरुषप्रधान समाज द्वारा पीडित और 
प्रताडित हैं पर उनकी प्रताड़ना यहीं खत्म नहीं होती । 
अंत में वनदेवी के पति राजेंद्र के एक षड़यंत्र के फलस्वरूप 
वनदेवी को आजीवन कारावास का दंड मिलता है, लता 
और मालती को भी सजा दी जाती है । 
तुफान, नौका और घाटी में डा० अज्ञात ने पुरुष की 
शोषणवृत्ति को सामाजिक पृष्टभूमि में चित्रित किया है । 
राजेंद्र प्रसाद,वसंत कुमार और शिवमूर्ति के आचार-व्यवहार 
में अंतर नहीं है । मगर सामाजिक चेतना और नारी जाग- 
रण की दृष्टि से लेखक अपने समय से काफी प्रतिगामी लगते 
हैं । तीसरे और चौथे अंक की घटनाओं से यह सिद्ध होता है 
कि एकजुट होकर सामूहिक जागरण और अभियान से भी 
कुछ नहीं हो सकता । नारी को मात्र सहना है और अपनी 
भावनाओं तथा आकांक्षाओं की आहुति देनी है । यह दृष्टि- 
कोण रचना को आधुनिक नहीं बनने देता । 
इस नाटक की बुनावट में कार्यकी-यापार के निरंतर 
निर्वाह का सूझ-बूझ से ध्यान रखा गया है । संघर्ष और द्वंद्व 
की स्थितियाँ चाहे एक-आयामी हैं, परंतु वे हैं आद्योपांत है 
नाटक के अंत में राजेंद्र को पागल दिखाया गया है 
जो विश्वसनीय नहीं बन पाया । यह नाटक में से नहीं 
उभरता, नाटककार के आग्रह से जुडा लगता है । संप्रे- 
षणीयता के बारे में नाटककार सतर्क रहे है । गीत बहुत 
सार्थक, सटीक तथा नाटकीय अनुभव को तरल बनाते हैं । 
भाषा-संवाद में 'व्यावहारिकता पर पूरा ध्यान दिया गया 
है । डा ० अज्ञात ने जितनी बार इस आलेख का संशोधन- 
सुधार किया, वह मुख्यता प्रस्तुतीकरण को बेहतर और 
प्रभावशाली वै-दाने के लिए किया । इस धरातल पर वे कुछ 
सफल भी रहे हैं । परंतु कथ्य के धरातल पर यह नाटक 
कई दशक पहले की जीवन-मधि' को व्यंजित करता है । 
वस्तुत: डा० अज्ञात के संपूर्ण लेखन की यह स्पष्ट 
सीमा दिखायी देती है कि उपयुक्त अम और सामग्री होते 
हुए भी उनके पास आधुनिक संवेदना और दृष्टि प्रतिष्ठित 
४ ६ / नटरंट८४ ३ 
करने की क्षमता नहीं है । सारी कोशिश रंगशिल्प को 
संवारने में लगी है । 
चलते सिक्के डा ० अज्ञात के सात रंग-एकांकियों का 
संग्रह है जिसका प्रकाशन काल १ ९८ १ है, परंतु रचनाकाल 
१ ९४२ से १ ९५४ तक का है 1 यहाँ भी डा ० अज्ञात की 
पहली चिंता रंगमंच की दृष्टि से इनकी शैली और शिल्प 
को संवारने की रहीं है । संवेदना के स्तर पर इनमें कोई 
नया या उल्लेखनीय अनुभव नहीं होता । बंद अध्याय में 
सौतेले भाइयों में सम्पत्ति के कारण वैमनस्य की स्थिति है । 
गिरती दीवारें में सौतेली माँ, भाई और सम्पति के प्रश्न 
को एक नया संदर्भ देकर उठाया गया है । रूप की हाट : 
चाँदी का सौदा और पैन-बसेरा में पुरुष द्वारा नारी के 
शोषण और वेश्यावृत्ति के प्रश्न को उठाया गया है । 
पहले में भाषा,संवादऔर कार्य-व्यापार का निर्वाह होते 
हुए भी वह अंतस्थितिजन्य न होकर लेखक की भावप्रवणदृष्टि 
को व्यंजित करता है । दूसरे में कथ्य तथा चरित्रों की रूप- 
रेखा विश्वसनीय हैं, परंतु कार्य-व्यापार में अतिनाटकीयता 
आ गयी है । हवाई हमला और हार की जीत बाल एकांकी 
हैं । इनके लेखन में बरुचों की-सी निरीहता नहीं है । इनका 
रचनाकाल ( ९४२ तथा १ ९४४ है । ये न तो प्रासंगिक रहे 
हैं और न सजीव । चंलते सिक्के एक भिन्न प्रकार का 
एकांकी है । इसके प्रसंगों में चुस्ती और तेजी है जो चरित्रों 
तथा भाषा-संवाद में भी अच्छी तरह निभायी गयी है । यह 
एकांकी सुबद्ध और प्रभावशाली है । परंतु इस एकांकी के 
जरिये डा० अज्ञात क्या अभिव्यक्त करना चाहते हैं ? इस 
एकांकी को संग्रह का शीर्षक देकर वे जो महत्त्व देना चाहते 
हैं, वह संकलन के शेष एकांकियों की संवेदना और दृष्टि के 
अनुकूल नहीं है । यह अंतविरोध चकित करनेवाला है । 
संग्रह में कुछ सामान्य प्रवृत्तियाँ दिखायी देती हैं । डॉ ० 
अज्ञात गठन-कौशल के बारे में सर्वत्र सतर्क रहे हैं, इसलिए 
इन एकांकियों में स्थितियों के संयोजन में नाटकीयता है, 
परंतु उनका विकास इतना पूर्व-निर्धारित-सा लगता है कि 
वे फिरुमी लगती हैं 1 परंपरागत मूरुयों की प्रतिष्ठा के 
स्वाभाविक आग्रह के कारण ये एकांकी कुछ-कुछ अप्रा- 
संगिक तथा अविश्वसनीय भी लगते हैं । इनमें स्थान की 
अरिवति का पालन भी नहीं हुआ है । प्रत्येक एकांकी में कई 
बार दृश्य-परिवर्तन होता है । ध्वनि-प्रभाव के प्रति लेखक 
कुछ अतिरिक्त मोह दिखाता है । जाहिर है लेखक ध्वनि- 
नाटक की संभावनाओं को देख रहा है ताकि ये एकांकी 
रेडियो पर भी खेले जा सकें है दूसरी ओर, जिस अनुपात में 
