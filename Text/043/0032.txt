आस्वाद दिया जो कालिदास के शब्दों में निहित है ५ अभि-, 
नेताओं के अभिनय और गतियों ने, समूहनों ने, कालिदास 
की अंतदृष्टि से सर्मा-वत चित्ताकर्षक दृश्य उपस्थापित 
किये । 
इस प्रस्तुति में चरित्र-चित्रण बेहद सूक्ष्मता के साथ 
किया गया था । जितना आवश्यक था, उतना ही अभिनय 
किया गया और वह सम्प्रेषित भी हुआ । दुष्यति (सिंहजीत 
सिंह) के चरित्र में शौर्य को विशेषरूप से उभारा गया, 
यद्यपि चरित्र का ललित पक्ष भी उतनी ही मुंदरता से प्रकट 
हुआ । इसी प्रकार शकुंतला (चारु माथुर) के चरित्र की 
कोमलता, संवेदनशीलता और गरिमा को भी महत्त्व इस 
प्रस्तुति में मिल सका । 
प्रस्तुति में संस्कृत नाटकों की विशेषता 'सूचा' 
की दृश्यात्मकता की ओर अधिक ध्यान दिया गया । 
मृगया, मछुआरों का दृश्य, राक्षसों के प्रवेश का दृश्य, आदि 
बडे कल्पनाशील थे । दूसरी विशेषता इस प्रस्तुति में संस्कृत 
नाटकों के अंक-समापन की थी । अभिज्ञान-कुंतल के 
तीसरे प्रणय-अंक की समाप्ति कालिदास ने राक्षसों के 
आने की सूचना से की है, जो ललित अंक की एकदम विप- 
रीतगामी समाप्ति है । कालिदास इससे शायद आगे आने- 
इली स्थितियों की सूचना देते हैं । इस स्थिति को 
नृत्य-नाट्य में प्रभावपूर्ण रूप में प्रस्तुत किया गया और 
"सायन्तने सवनकर्मणि' का मूर्त रूप देखा जा सका, जिससे 
पात्रों के निर्गम और अंक के पुरअसर अंत का आभास 
मिला । 
समारोह की दूसरी संध्या को कालिदास अकादेमी ने 
प्रभात कुमार भट्टाचार्य के निर्देशन में मूल संस्कृत में 
विशाखदत्त के नाटक मुद्राराक्षस का उपस्थापन किया । यह 
नाटक राजनीति के शतरंज के खेल का नाटक है । इस प्रस्तुति 
में अकादेमी की पूर्व प्रस्तुतियों की तरह वाचिक अभिनय 
का अलग रूप दिखायी दिया । पूर्व की मूल प्रस्तुतियों में 
प्राकृत, अपभ्र१श और संस्कृत तीनों के प्रयोग मूल के अनु- 
सार दिखे थे । इस प्रस्तुति में केवलसंस्कृत का प्रयोग किया 
गया था । दो-तीन पात्रों को छोड़कर उच्चारण दोषपूर्ण 
होते हुए भी, प्रस्तुति में वाचिक की कसावट मौजूद थी, 
जिसमें वाचिक प्रशिक्षण के साथ, नाटक का अत्यंत स्पष्ट, 
पैना और गुथा हुआ नाटूयालेख सहायक हुआ ।‘ श्रीनिवास 
रथ के संपादन और वाचिक निर्देशन ने इस प्रस्तुति को 
तीन घंटे की अवधि का बनाया । 
संस्कृत नाटकों की मूल प्रस्तुति के साथ ये दोनों सम- 
३ २ / नटरंग-४ ३ 
स्याएँ बहुत गहरे से जुडी हुई हैं । अगर प्रस्तुति को आयु- 
निक दर्शकों के लिए करना है तो उसे एक शाम के ढाई से 
तीन घंटों के बीच समाप्त करना आवश्यक है । तब असंपा- 
दित आलेख के साथ प्रस्तुति कैसे हो ? निश्चित रूपसे 
आज हमें ऐसे बहुत-से प्रसंग दीखते हैं जो अनावश्यक प्रतीत 
होते हैं और उन्हें काटा जा सकता है । फिर भी प्रदर्शन की 
अवधि को कम रखने के लिए क्या आधे के लगभग नाटक 
काट दिया जाये ? इसी तरह दूसरा प्रश्न है कि संभाषण 
की गति क्या हो ? जिर्तनी तेज गति से संस्कृत के पंडित 
उच्चारित करते हैं वह क्या प्रत्येक अभिनेता द्वरा संभव 
है ? और क्या वह प्रत्येक दर्शक की समझ में आ सकनेवाला 
होगा ? इस महत्त्वपूर्ण समस्या के सर्जनात्मक उत्त र की 
निर्देशक, अभिनेता, संपादक आदि सभी से अपेक्षा है । 
इसी से जुडी हुई अन्य समस्या है लंबे एकालाप के अभिनय 
की । आज के संस्कृत न जाननेवाले तथा शीघ्र ही ऊब 
जानेवाले दर्शक के लिए कैसे उनका प्रस्तुतीकरण हो ? 
किस शैली में हो ? 
इन प्रश्नों का समाधान इस प्रस्तुति में खोजने की 
कोशिश की गयी थी । अभिनय शैली आधुनिक यथार्थवाद 
और लोकधर्मी के बीच की थी । प्रथम अंक के चाणक्य 
के लंबे एकलाप की एकरसता को कोरस के शतरंज के मोहरों 
जैसे अभिनटन से तोड़ने की कोशिश की गयी ; राजकीय 
दृश्य या शिविर दृश्य में गांग बजानेवाले की शरीर-भंगिमा 
से सिपाहियों की उपस्थिति सूचित की गयी ; मासों; 
तलवारों, संतों से बनते-बिगड़ते रूपों से, आहार्य तथा 
आंगिक नृत्य-गति के बिंबों के सहारे, अर्थ और भाव को 
सम्प्रेषित करने का प्रयास किया गया । इस प्रस्तुति के 
चाक्षुष प्रभाव में मुख,, शु-मकालीन उम्भीष और वेशभूषा 
ने पूर्ण योगदान किया । 
विकृष्ट मंच के आभासवाले मंच में कुतप पीछे की 
ओर तथा मत्तवारिणी मंच के दोनों ओर थी । कुतप की 
ढाई फूट ऊंचाई पर दोनों ओर के प्रवेश-द्वारों से एक रपटा 
बनाया गया था जो प्रवेश के समय क्रमश: उभरते जाने का 
आभास देता था । 
संस्कृत नाटकों के अभिनय के लिए बिल्कुल भिन्न 
प्रकार से प्रशिक्षित अभिनेताओं की आवश्यकता होती है । 
कालिदास अकादेमी के लगातार प्रयास ने इस बात को और 
भी स्पष्ट किया है । अभिनेता ऐसे होने चाहिए जो संस्कृत 
के शुद्ध उच्चारण के साथ उसमें भाव, स्पष्टता, सहजता, 
सम्प्रषणीयता और चरित्रगत गुण ला सकें, और साथ ही 
