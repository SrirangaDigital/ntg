के नाटकों पर होनेवाले व्यापक शोध-कार्य और उन पर 
लिखी गयी अनेक पुस्तकों ने भी नाट्य-समीक्षा और 
अनुसंधान के स्तर को ऊँचा उठाने में योगदान दिया है । 
दोस्त-, झगड़ालू, बेहद संवेदनशील, घोर अहंकारी, 
अध्यवसायी, बेसबा, हँसमुख और मिलनसार मोहन राकेश 
का निजी जीवन उनके साहित्यिक व्यक्तित्व और कृतित्व 
के मूल्यांकन में सदैव आड़े आता रहा है । हिमाचल 
से कन्याकुमारी तक बिखरे उनके सैकडों मित्रों में लेखक 
और कला-साहित्य के प्रेमी ही नहीं, अनेक पेशों के लोग भी 
शामिल हैं । यह सव है कि मैंवेय राकेश ने बडी आस्था, 
आत्मीयता और सहजता से दोस्तियाँ निभायी हैं, किंतु 
गलत यह भी नहीं कि दोस्ती करने के मामले में अक्सर वह 
बजा सचेत और व्यवहारकुशल भी रहा है इंद्रनाथ मदान, 
विजयेंद्र स्नातक, सुरेश अवधि, धर्मवीर भारती, कर्ण सिंह, 
इंद्रकुमार गुजराल, नेमिचंद्र जैन, राजेंद्र पाल, ओमप्रकाश, 
शीला संजू, विश्वनाथ, इवाहिम अलकाजी, श्यामानंद 
जालान, सत्यदेव दुबे, ओम शिवपुरी, रार्जिदर नाथ, बासु 
भट्टाचार्य, बी ० के ० करंजिया जैसे व्यक्तियों की मैत्री का 
भरपूर लाभ भी राकेश ने उठाया ही है और निर्क्सदेह 
राकेश को राष्ट्र" स्तर पर प्रक्षेपित और प्रतिष्ठित करने 
में इन मित्रों का योगदान कम नहीं है । 
राकेश के समकालीनों की ईष्यरें और पीड़ा का प्रमुख 
कारण यह भी है कि वह उसे साहित्यक-राजनैतिक 
अखाड़ेबाजी और गुटबंदी के घटिया स्तर पर भी पराजित 
नहीं कर सके । राकेश ने बडे सावधान और सुनियोजित 
ढंग से अपनी रचनात्मक शक्ति, प्रखर प्रतिभा और नेतृत्व- 
क्षमता का सार्थक इस्तेमाल करके पहले नयी कहानी और 
फिर आधुनिक हिंदी नाटक एवं रंगमंच की लहर को आंदो- 
लन का रूप देने में महत्त्वपूर्ण भूमिका निभायी । 
राष्ट्र" नाट्य विद्यालय के साथ घनिष्ट एवं निकट 
संबंध ने भी राकेश को देशव्यापी नाटककार बनाने में 
काफी सहायता पहुँचायी । यह एक रोचक और महत्त्वपूर्ण 
तध्य हैकि हिंदी के साथ-साथ अन्य प्रादेशिक भाषाओं में 
राकेश के नाटकों को अभिमंत्रित करने वाले नाट्य-निर्देशकों 
में अधिकतर राष्ट्र" नाट्य विद्यालय के स्नातक ही रहे हैं । 
राकेश के आगमन के समय रंगमंच की बागडोर 
मुख्यत: अंग्रेजीप्रिय अधिकारियों और रंगकर्मियों के 
हाथों में थी, और वे हिंदी भाषा तथा उसके नाटक, दोनों को 
हेय दृष्टि से देखते थे । मोहन राकेश ने अपने प्रभावशाली 
व्यक्तित्व और आषाढ का एक दिन जैसे श्रेष्ट कृतित्व के 
द्वारा इस मिथ्या धारणा को तोड़ा । राकेश के नाटकों ने 
अंग्रेजी नाटक करनेवाली नाट्य-संस्थाओं कोपहली बार 
तीव्रता से यह एहसास कराया कि हिंदी में भी कुछ ऐसे 
नाटक हैं जिन्हें (अंग्रेजी अनुवाद के माध्यम से ही सहीं ) किये 
बिना आधुनिक भारतीय रंगमंच की मूलधारा में शामिल 
होना या उसका अंग बनकर रहना कठिन है । 
लगभग यही स्थिति मराठी, कन्नड़ और बंगला जैसे 
अपेक्षाकृत समृद्ध रंग-परेंपरावाले रंगकर्मियों की भी थी । 
कुछ तो अपनी रंग-समृद्धि और उत्कृष्टता के उच्च-भाव के 
कारण, और कुछ हिंदी में किसी राष्ट्र" स्तर के श्रेष्ट 
नाटककार के अभाव के कारण, हिंदी का कोई नाटक इन 
भाषाओं में मंचित नहीं हुआ था, जबकि उस समय का 
हिंदी रंगमंच देशी-विदेशी अनुवादों से ही पटा पड़ा था । 
राकेश के नाटकों ने पहली बार सम्मानपूर्ण आदान-प्रदान 
की शुरूआत की और उनके नाटक रंगकर्म की दृष्टि से 
सक्रिय लगभग सभी भारतीय भाषाओं में अनूदित और 
संचित होकर राष्ट्र" स्तर पर चर्चित हुए । 'यह उनके 
व्यायक्तित्व का प्रभाव या मित्रों की साजिश नहीं है कि देश 
के चार प्रमुख भारतीय नाटककारों में राकेश भी एक है । 
यह उनके कृतित्व की ही शक्ति का स्वाभाविक परिणाम 
है है हैं ( 
राकेश के नाटक स्वयं रंगकर्मियों के लिए अपनी प्रतिभा 
और क्षमता परखने के साधन रहे हैं । जिस प्रकार विश्व के 
लगभग सभी उल्लेखनीय निर्देशक कभी-न-कभी शेक्सपियर 
से जरूर टकराना चाहते हैं और उसी से उन्हें अपनी रंग- 
सामर्व्य का प्रमाण मिलता है, ठीक उसी प्रकार हमारे 
समय में, अपनी तमाम कमियों और सीमाओं के बावजूद, 
राकेश के नाटकों ने एक रचनात्मक चुनौती प्रस्तुत करके 
भारतीय रंगकर्मियों को अपनी ओर आकृष्ट किया है । 
यहीं कारण हैकि राकेश का नाट्य-व्यक्तित्व आज भी 
आधुनिक भारतीय रेंग-परिदृश्य में एक कालजयी कीर्ति- 
स्तंभ की तरह खडा है 1 
१ . राधाकृष्ण प्रकाशन, दिल्ली द्वारा १ ० दिसंबर, १ ९ ८ २ को 
विवैणी समागार में आयोजित, 'मोहन राकेश स्मृति' के अंततर्ग 
नेमिचंद्र जैन के व्याख्यान से उध्द॰त ।) 
नटरं ग- ४ ३ / २ ३ 
