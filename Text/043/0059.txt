किसी गहरे अर्थ की उपलब्धि नहीं होती । औभनय की 
दृष्टि से सिंधु भागिया द्वारा बहू की आंतरिक पीडा, विरोध 
की रेखाएँ और जिजीविषा की सफल व्यंजना, और सास 
की भूमिका में प्रतिमा काज भी के सहज रेखांकन ने प्रस्तुति 
को आकर्षक बनाये रखा । 
किसी हद तक बहू के समान ही, श्रीराम सेंटर रंग-, 
मंडल द्वारा ही राजिदरनाथ के निर्देशन में मोहन राकेश के 
आषाढ़ का एक विन की प्रस्तुति सादगी भरी परिकल्पना 
में सहज अवश्य लगी, किंतु चरित्रों के जटिल रूपों के कई 
स्तरों को व्यंजित नहीं कर सकी । यह प्रस्तुति ऐसे प्रेम- 
नाटक में बदल गयी जिसे समर्पित एवं भावुक मल्लिका 
और आत्मकेंद्रित कालिदास को आधार बनाकर रचा गया 
है । राकेश ने इस रचना के भीतर से ले-पुरुष के संबंधी" 
की तलाश के साथ-साथ रचनाकार की सृजर्मात्मक प्रतिभा 
एवं प्रेम, लेखन एवं राज्याश्रय, भावना एवं कर्म आदि कई 
पत्रों को उदघाटित किया है । इसी के साथ महत्वाकांक्षी 
व्यक्ति के अ (त्-मकेंद्रित एवं पलायनवादी रूप, जीवन की 
विसंगतियों, बदलते जीवन मूल्यों के कई स्तर भी उभारे 
हैं । यही कारण है किसंवादप्रधान होते हुए भी यह नाटक एक 
आयामी नहीं है । इसके यथार्थवादी शिल्प के भीतर जिस 
तरह से काव्य का सृजन होता है उससे रचना के कई अर्थ 
व्यंजित होते हैं । नाटक के पात्न कई रूपों और अर्थों के 
साथ सामने आते हैं । कालिदास और मल्लिका के प्रेम- 
मूल्यों का अंतर, विलोम का अनास्थावादी स्वर, अंबिका 
की यथार्थवादी दृष्टि तथा इन सबके जीवन की विडंब- 
नाएँ इनको स्पष्ट रेखाएँ देती हैं । कहीं ये पात्र विरोधमूलक 
दिखाई देते हुए जटिल हो जाते हैं, तो कहीं, इसके विपरीत, 
इनमें समीकरण भी नजर आता है । यही कारण है कि 
मतिलका-अंबिका, कालिदास-विलोम, कालिदास-मातुल 
आदि परस्पर टकराते हुए एक हो जाते हैं । 
इन सारी विशेषताओं को उदघाटित करनेवाला यह 
नाटक मात्न प्रेम-कहानी की प्रस्तुति द्वारा स्पष्ट नहीं हो 
सकता । रार्जिदरनाथ की इस प्रस्तुति में न तो ये संभाव- 
नाएँ उभरी और न अभिनेताओं द्वारा कोई प्रयास ध्वनित 
हुआ । यहाँ तक कि सीमा भार्गव जैसी संभावनापूर्ण अभि- 
नेत्री ने भी मदिलका के भावुक पक्ष को ही उभारा । विलोम 
और कालिदास एक ही लहजे में बोलते रहे । कालिदास 
प्रारंभ से अंत तक एक-जैसा ही बना रहा । वस्तुत: यहाँ 
अभिनेताओं ने अपने चरित्र को अन्यों से बन-बिगड़ रहे 
जटिल संबंधी के बीच पहचानने की कोशिश नहीं की । यहीं 
कारण है कि निक्षेप, प्रियंगुमंजरी या दंतुल जैसे पात्र 
प्रभावहीन हीन ही नहीं हो गये, नाटकीय गति में भी सहा- 
यक नहीं बने । दूसरी ओर रंगिणी-संगिणी एवं अनुस्वार 
अनुनासिक ने किसी प्रकार के "व्यंग्य का निर्माण नहीं किया । 
अपनी संक्षिप्त भूमिका में अंबिका के रूप में प्रतिमा 
काज़मी ने अपनी विशिष्टता को बनाये रखा, और तेजी 
से मल्लिका या परिवेश से टकराते हुए नाटकीय गति की 
सृष्टि की । जफर खंजरी ने भी टाइप चक्ति-परिकल्पना के 
बावजूद मातुल का आकर्षक रूप प्रस्तुत किया । 
मंच द्वारा राजेंद्र गुप्त के निर्देशन में विनोद धारिड 
के बाँझ रात ने कथ्य एवं प्रस्तुति की नवीनता के कारण 
ताज़गीभरा अनुभव दिया । डेविड का यह नाटक काव्या- 
त्मक नाटक की तरह है । कविता यहाँ स्वतंत्र न होकर 
नाटक की बुनावट में रची-बसी है । काव्यात्मक दृश्यबिबों 
में बुनी हुई इस फंतासी में बदलते मूरुयों के बीच मानवता 
के अपाहिज रूप का अंकन है । 
जीवन और समाज के कई स्तरों को एक साथ छूत हुए 
इस नाटक में कई धरातल हैं, किंतु तांत्रिक की परिकल्पना 
एक सरलीकृत रास्ते के रूप में नाटक के भीतरी यथार्थ को 
भंग करती है । क्योंकि यहाँ भ्रष्ट सता को समाप्त करने 
का संघर्ष नहीं है, जबकि मानवता घिसट रहीं है और उसकी 
बेटियाँ प्रज्ञा और प्रीति मारी जाती हैं । जो भ्रष्ट ताकतें 
राजनीतिक व्यवस्था को गलत रास्ते पर ले जा रही हैं, 
उनके विरोध में नाटककार द्वारा तांत्रिक के रूप में असा- 
धारण शबित की कल्पना तर्कसंगत नहीं लगती । एक प्रश्न 
यह भी उभरता है कि मानवता की स्वतंत्रता के लिए बाहरी 
शक्ति क्यों ? क्या मानवता की भीतरी शक्ति चुक गयी है 
या संधर्ष करने का माहा ही नहीं रहा ? इन सीमाओं के 
बावजूद, संरचनात्मक नवीनता, भाषा के, नये मुहावरे के 
नाटकीय प्रयोग के कारण यह रचना महत्त्वपूर्ण है । 
निर्देशक राजेंद्र गुप्त ने नाटक के काव्यात्मक परिवेश 
को बखूबी पकडा । फंतासी के अनुरूप अयथार्थवादी दृश्य- 
परिकल्पना, पात्रों का प्रवेश-प्रस्थान, अभिनटन, क्षेत्रीय 
प्रकाश-योजना एवं वर्णनकर्ता का इस्तेमाल किया । शब्दों के 
भीतरी काव्य और अर्थ को जिस प्रकार व्यंजित करने की 
कोशिश की गयी उसके फलस्वरूप, कई अभिनेताओं के कम- 
जोर होने के बावजूद, प्रस्तुति प्रभावशाली रही । वैसे, महेश 
वशिष्ठ (वृद्ध ) है अखिलेश खाना (तांत्रिक), राजकमल 
(संदेशवाहक), और सुचित्रा गुप्त' (लरुपी) ने भी प्रस्तुति 
को प्रभावपूर्ण बनाने में महत्त्वपूर्ण योगदान दिया । 
नटरेंग-४ ३ / ५ ९ 
