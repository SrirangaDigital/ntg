कुछ पंडित मिलकर रंगमंच की जबरदस्त धारा को भला 
कैसे सुखा सकते थे ? 
पर, दूसरी और,इस बात पर भी विचार करना चाहिए 
कि क्या मध्यकाल और उसके बाद हमार-रंग-परंपरा का 
सचमुच उस रूप में ह्रत्स हुआ है, जिस रूप में महानगरों 
में बसे, अपनी जडों से कटे, और रंग-परंपरा की अवि- 
चिछन्न धारा से अपरिचित आज के पंडितजन समझ रहे हैं ? 
कम-से-कम भोज और रामचंद्र के विवरण से तो स्पष्ट है 
कि उस समय भाण, प्रहसन-जैसे छोटे रूपकों, या प्रेक्षक-- 
जैसे लोकनाट्य की शैली के उपरूपकों के अभिनय की, 
गलियों में, चौराहों पर, मदिरालयों में भूम मची रहती 
थी । पर भवभूतिनुमां काव्यात्मक उफान के कारण रंगमंच 
का ह्वास देखनेवाले इन पंडितजनों से जब यह कहा जाय 
कि भवभूति के समय में और उनके बाद की सदियों में, 
भाण, प्रहसन जैसे बैबाक शैली में लिखे गये रूपकों की 
प्रचुर मात्रा में रचना हो रहीं थी, और ये खूब खेले भी जा 
रहे थे, तो इन पंडितों को इस बात में भी रंगमंच का ह्रश्वास 
ही दिखायी देगा । यदि काले-जैसे आलोचक केवल भास 
की कोटि के नाटकों में ही रंगमंच का प्रकर्ष मानते हैं, तो 
उन्हें इस बात की ओर ध्यान देना चाहिए कि बाद के 
समय में केरल के चाक्यार ऐसे नाटूयालेख बराबर तैयार 
करते रहे, जो भास के रूपकों के जोड़ के हैं । 
पर तथा यह हैकि भाषा, शैली और संविधान के 
स्तरों पर, मध्यकाल के बाद, हम अपने नाटक को नयी 
५ करवट लेते देखते हैं । उसमें संस्कृत के साथ असमिया, 
मैथिली आधि का समावेश होता है, कीर्तनिया-जात्रा आदि 
की शैलियाँ आ मिलती हैं । नाटककार और रंगमंच दोनों 
ही बदलते हुए धार्मिक सांस्कृतिक तथा सामाजिक परिवेश के 
अनुरूप बदल रहे थे । इसको कोई चाहे तो रंगमंच का हरस 
कह सकता है । यह अवश्य सही है कि मध्यकाल के बाद 
संस्कृत में मुद्राराक्षस या मृच्छकटिक जै सा नाटक नहीं 
लिखा गया । पर यह बात साहित्य की सभी विधाओं पर 
लागू होती है । जिस कविता के अतिक्रमण की बात काले 
कह रहे हैं, उसमें भी मेघदूत जैसी रचना फिर नहीं हुई । 
पर नाटक को कविता के अतिक्रमण से मुक्त रखने की 
जो बात इस पुस्तक में उन्होंने कही है, उस पर भी हमारी 
समग्र परंपरा कै संदर्भ में विचार किया जाना चाहिए था । 
कविता और नाटक की विधाओं का जो पारस्परिक 
स्वातंव्य कदाचित् आज हम देख रहे हैं, वह क्या उस 
समय संभव था, जिस समय की परंपरा की छानबीन यह 
पुस्तक करती है ? श्रव्यकाव्य (स्था दृश्यकाव्य में फर्क बनाते 
हुए काले कहते हैं कि शब्द के दो रूपों में से पहनी श्रेणी 
के काव्य में लिखित और उच्चरित शब्द ही रहता है, 
दूसरी श्रेणी के काव्य में रंगमंच पर साभिनय उच्चरित 
शब्द । (पृ० १५१) । 
पर कविता में लिखित शब्द होने की अवधारणा अनाज 
के युग की है । क्या यह उस समय संभव थी, जब शब्द 
लिखा ही नहीं जा सकता था-लिपि नहीं थी ? हमारे पूर्वजों 
ने कविता को इसीलिए श्रव्यकाव्य कहा (नहीं तो लिखित 
काव्य कहते) हैं क्योंकि कविता उनके लिए सुनी जानेवाली 
चीज थी, उसका श्रव्य होना उसके संप्रेषण की पहली अनि- 
वार्य मौलिक शर्त थी । आज के छापेखाने के युग में हम 
कविता के सुने जाने की इस अनिवार्यता और साभिप्रायता 
को नहीं समझते, हमारे लिए कदाचित् कविता का लिख लिया 
जाना और छप जाना अधिक प्राथमिक होगया है । पर 
ईसापूर्व की शताबिदयों से लगाकर लिपि, भोजपत्र आदि का 
आविष्कार हो जाने के बाद भी, मध्यकाल के नीचे तक, 
कविता के इस श्रव्यत्व की प्राथमिकता हमारे यहाँ वैसी 
ही बनी रहीं थी । 
कविता के इस श्रव्यत्व का ही तकाजा था कि कवि था 
काव्यपाठ को पाठ की कला पर…उच्चद्ररण, स्वर के 
आरोह-अवरोह, काकु आदि पर-ध्यान देना और उनमें 
प्रशिक्षित होना अनिवार्य हो गया था । राजशेखर (दसवीं 
शता-खैदी) ने तो इस स्थिति को ध्यान में रखकर यहाँ तक 
कह दिया था कि कविता बना लेनेवाले तो बहुतेरे हैं, पर 
सरस्वती तो उसी को सिध्द है, जो 'पाठ' करना जानता है ! 
इस स्थिति में श्रव्य और दृश्य की विधाओं में उस तरह का 
अंतर नहीं बना रह सकता था, जो हम आज श्रव्यकाव्य को 
लिखित शब्द के रूप में समझकर कर रहे हैं । 
श्रव्यकाव्य में वाचिक अभिनय-काल स्वर, आरोह- 
अवरोह, आदि-होना अपेक्षित था, और इस तरह एक 
प्रकार का नाटक श्रव्यकाव्य में स्वत: आ मिला था । उस में 
दृश्यत्व के तत्त्व की शून्यता नहीं हो सकती थी, जैसी 
लिखितशब्दवाद की अवधारणा से आज समझने जा रही है । 
हाँ, काव्यपाठ के साथ-साथ जब तक दृश्यत्व का तत्त्व आनु- 
पंगिक बनकर चलता होगा, तब तक वह काव्य श्रव्यकाव्य 
रहता होगा, दृश्यत्व के प्रबल और पुष्ट होते ही वहां नाटक 
उठ खडा होता होगा । नाटक के उदगम की आदिम दशा में 
श्रव्य और दृश्य इस रूप में परस्पर संविलष्ट ही रहे होगे । 
धीरे-धीरे, बहुत सहज और सुदीर्घ प्रक्रिया में, श्रव्यकाव्य 
नटरंग-४ ३ / ३ ९ 
