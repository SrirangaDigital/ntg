को प्रभावित करते हैं और न ही इनमें कोई गहरा संबंध 
स्थापित होता है । आज नहीं कल में नाटककार मंच 
और प्रतेक्षागुह दोनों का इस्तेमाल करता हुआ अजीब 
सी स्थिति पैदा करता है । प्रेक्षागृह में बैठे हुए कलाकार 
बार-बार बीच में संवाद बोलते हैं, बुदबुदाते हैं और 
स्वगत भी कहते हैं । सारा नाटक ऐव्यर्ड और यथार्थ-, 
वादी शैली में झूलता हुआ अनाटकीय स्थितियां पैदा 
करता है । शंबूक की हत्या नाटक दृश्यों या अंकों में 
विभाजित नहीं हैं…लेकिन नाटक में दृश्य बार-बार 
बदलते हैं । नाटककार कल्पना करता है कि मंच पर कई 
पर्दे हैं और पहला दृश्य समाप्त होते ही दूसरा दृश्य पर्दे 
के पीछे तैयार रहना चाहिए । नाटक कल्पनाशील 
अयथार्थवादी मंच-परिकल्पना की मांग करता है और 
इसके विपरीत नाटककार ने शुध्द रूप में यथार्थवादी 
मंच के अनुकूल नाटक की परिकल्पना की है । 
प्राय: नाटककर कई पात्रों को एक साथ मंच पर 
प्रस्तुत करते हुए, उन्हें न संभालने के कारण, उलझाव- 
भरी हास्यास्पद स्थितियों का निर्माण करते हैं । काला 
पहाड़ में मंच के दायें-बायें दो कमरे हैं और दोनों कमरों 
के पात्र अंत तक मंच पर ही रहते हैं-कहीं भी आते- 
जाते नहीं । बांटककार जब एक कमरे में दृश्य दिखाता 
है तो दूसरे के बारे में मौन रहता है । इसी प्रकार 
आज नहीं कल के मंच पर भी चार-पांच पात्र रहते हैं 
जिनमें से दो-तीन ही क्रियाशील हैं । शेष की स्थिति 
नाटककार निश्चित नहीं कर पाता कि उनको किस 
प्रकार के कार्य-व्यापार दे । 
इन सभी नाटकों के रंग-संकेत सजावट के रूप में 
प्रयुक्त हुए हैं । विशेष रूप से निक की हत्या में नाटक- 
कार रंग संकेतों में भी कथा कहता है और इनके द्वारा 
अपनी ही तरह का व्यंग्य पैदा करने की कोशिश करता 
है जो नाटक से ध्वनित नहीं होता । प्राय: सभी नाटकों 
में पात्रों का प्रवेश-प्रस्थान एकदम यांत्रिक-सा लगता 
है । अचानक कोई पात्र आ जाता है और बिना कोई 
प्रभाव पैदा किये चुपके से चला जाता है । 
ये सभी नाटक पाठकों को सुनाये जा रहे हैं, इस- 
लिए रचनाकारों ने शब्दों का अधिक से अधिक सहारा 
लिया है । नाटकों में प्रयुक्त साहित्यिक और रोजमर्रा के 
शब्दों का अनाटकीय मिश्रण किसी लय का निर्माण नहीं 
करता । जहां कहीं सभ्य सांप और पीली दोपहर-जैसे 
९ ० /नटरंग-३ २ 
नाटकों के संवाद कथा की भाषा से अलग मिलते हैं, 
वहां संवादों से दृश्य का स्वर नहीं उभरता और संवाद 
सतही अर्थों तक ही सीमित रह जाते हैं । अगर इन 
नाटकों को खेला जाये तो अभिनेता को खोखले संवादों 
के अतिरिक्त और कुछ नहीं मिलेगा । नाटक को अर्थ देने 
के लिए उन्हें अपने ही साधनों पर निर्भर रहना पड़ेगा । 
इन कोशिशों के बावजूद अभिनेता नाटक को नया अर्थ दे 
पायेगा, इसमें संदेह होता है । आज नहीं कल जैसे नाटक 
में अनावश्यक रंगमंचीय विस्तार और अप्रासंगिक वदूद- 
विवाद 'कार्य' के अभाव में ऊब पैदा करने लगता है । 
संवादों के मोह -में- उलझकर नाटककार उनकी रंग- 
सार्थकता की ओर ध्यान नहीं दे पाया । काला पहाड़ 
के संवाद पाठकों को सूचनाएं देते हैं या किसी स्थिति 
का केवल विवरण प्रस्तुत करते हैं हैं । सांसियों-जैसे 
जरायमपेशा वालों की भाषा न तो प्रामाणिक बन पायी 
है और न ही मंचोपयोगी है जगदीश-जैसे पात्र के आत्मा. 
कथन तो एक कहानी के ही अधिक अनुकूल लगते हैं । 
इन नाटको० के सभी पात्र एक-जैसी भाषा एक ही 
लहजे में बोलते हैं । इसीलिए भाषा की अस्वाभाविकता 
चरित्रों को अविश्वसनीय बना देती है और कोई भी 
स्थिति सहज नहीं लगती । अपना बाहरी सांचा बनाने 
से ही नाटकीय प्रभाव को परिभाषित नहीं किया जो 
सकता, जब तक इन पात्रों के संवादों औरकार्य-व्यायापार 
को एक ही धरातल पर न सोचा गया हो । इसके लिए 
विषयवस्तु की प्रत्येक इकाई के आनुपातिक महत्व पर 
भी विचार करना जरूरी हो जाता है । 
इन सब बातों को ध्यान में रखने से उपर्युक्त 
नाटकों के पात्न गतिहीन होने के कारण पाठक के 
मस्तिष्क को क्रियाशील नहीं कर पाते और नाटकीय 
स्थितियों को विस्तार देने में असमर्थ रहते हें’। वास्तव 
में उचित रंग-परिकल्पना और रंग-भाषा के अभाव में 
नाटकों में चित्रित काल्पनिक संसार से पात्रों द्वारा व्यायक्त 
किया गया सत्य मेल नहीं खाता । 
उदाहरण के लिए, सभ्य सांप के पात्रों को लिया 
जा सकता है । इस नाटक के प्राय: सभी पात्रों को मुंडों 
के रूप में चित्रित किया गया है । वे बात-बात पर चाकू 
धुसेड़ने की ही बात नहीं" करते, बल्कि सं१नगन और 
बेनगन तक चलाते हैं । लेकिन उनके संवादों और 
शब्दों से उत्पन्न होनेवाली" ध्वनियाँ कहीं भी उनके 
