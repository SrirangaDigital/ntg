है कि काशी के रंगकर्मी अपने परिवेश को दूसरे 
शहरों से जोड़ने की बात ज्यादा सोचने लगे हैं । 
शायद इसका एक कारण यह भी हो कि इन नये 
नाटकों की इधर इतनी चर्चा हुई की यहाँ के रंगकर्मी, 
आंतरिक रूपसे इन नाटकों से जुडे बिना भी, इनकी 
प्रस्तृमियों द्वारा अपने को उस चर्चा से संयुक्त करने 
के लिए लालायित हो उठे । तब भी इतना तो है 
ही कि इन प्रस्तुतियों से एक ऐसा माहौल बना 
जिससे काशी के रंग-आन्दोलन को आधुनिक दिशा 
में आगे बढ़ने में सहायता मिल सके 1 जहाँ तक इन 
प्रस्तुतियों के स्तर का प्रश्न है, इनका अंतर केवल 
उन्तीस-बीस का ही है । क्योंकि इन सभी प्रस्तुतियों 
की परिस्थितियाँ काशी के रंग-परिवेश और स्तर 
की सीमाओं से ज़कडी हुई हैं । यहाँ तक कि कारंत 
जैसे सिद्धहस्त निर्देशक, तमाम आर्थिक व अन्य 
सुविधाओं के बावजूद, चंद्रगुप्त की प्रस्तुति को 
यहाँ के स्तर से बहुत ऊँचा नहीं उठा पाये । दर- 
असल, किसी भी (नाट्य-प्रस्तुति के स्तर पर जहाँ कुछ 
सीमा तक निर्देशक का महत्त्वपूर्ण प्रभाव पड़ता 
है, वहीं उससे बाडी सीमा तक, अभिनेता, अभिने- 
त्रियों व अन्य सहयोगियों और दर्शकों के स्तरों का 
भी गहरा प्रभाव पड़ता है । 
तब तो आपका यह मतलब हुआ कि अच्छे 
निर्देशकों के बावजूद काशी की रंग-प्रस्तुतियों का 
स्तर ऊँचा उठ ही नहीं सकता ? 
मैं इस संबंध में निराशावादी नहीं हैं, और न 
ही कोई उत्साह मंग करनेवाली बात करना " चाहता 
हूँ 1 मेरा उद्देश्य इस महत्वपूर्ण तथ्य की ओर 
ध्यान आकृष्ट कराना है कि जो लोग काशी में 
रंगमंच को आगे बढाना चाहते हैं, उन्हें अपनी 
कोशिशों _ को उन दिशाओं में भी आगे बढाना 
चाहिए, जिनसे सामूहिक रूप से पूरे शहर की रंग- 
मंचीय परिस्थितियों में परिवर्तन आ सके । अभी तो 
काशी की रंगक्रियाएँ मुख्यता आत्मकेंद्रित और गौणत: 
संरुहैया-केंदित हैं । पूरे नगर के स्तर पर काम करने 
नटरंग 
की कही: कोई कोशिश ही नजर नहीं आती । पंद्रह 
हजार रुपयों का एक सरकारी अनुदान जब इस वर्ष 
उपलब्ध हुआ, तब इस बात की आशा की गयी की 
इसका कुछ ऐसा उपयोग किया जायगा जिससे काशी 
के रंगमंच की गतिविधियों पर कुछ महत्त्वपूर्ण प्रभाव 
पडेगा और कुछ स्थायी भी । किंतु उन रुपयों से 
प्रशिक्षण की कुछ ऐसी ट्ठातही और आत्मप्रचार- 
वादी योजना बनायी गयी, जिससे यहाँ की: रंग- 
मंचीय गतिविधियों पर कोई असर नहीं पडा, और 
यह पटना एक आयी-गयी बात के रूप में रह गयी । 
जरूरत इस बात की थी कि इस शहर की रंग- 
मंचीय गतिविधियों को आगे बढाते के लिए इन 
रुपयों के उपयोग के बारे में कूछ समझदार रंग- 
कर्मी सावधानी से योजना तैयार करते । फिर भी 
इस समय विश्वविद्यालय से जुडे हुए काशी के 
कुछ युवा रंगकर्मी बडी समझदारी से रंगमंच के 
क्षेत्र में काम करने की तैयारी कर रहे हैं, और 
लगता है कि निकट भविष्य में ही कुछ आशापूर्ण 
घटेगा । 
दर्शकों की प्रतिक्रिया की कष्ट से यह वर्ष 
कैसा रहा ? 
और वर्षों के मुकाबले यह वर्ष दर्शकों की 
सहभागिता की दृष्टि से तनिक उत्साहप्रद रहा । 
इस वर्ष लोगों ने अधिक संख्या में नाटक देखे और 
यहाँ की नाटक संस्थाओं को रंग-प्रस्तुतियों में इस 
वर्ष कम घाटा उठाना पडा । यद्यपि इस वर्ष भी 
कोई नाटक सीधे टिकट लगाकर और सीधे खिड़की 
पर टिकट बेचकर नहीं हुआ, किंतु लोगों के पास 
जा-जाकर टिकट बेचने में संस्थाओं को उतनी 
परेशानियाँ नहीं उठानी पडी-, क्यरैंकि इस वर्ष लोग 
नाटक देखने के मूड में कुछ-कुछ आते नजर आये । 
फिर भी नाटकों के पर्याप्त नये दर्शक इस वर्ष भी 
नहीं आये 1 दरअसल, अधिक से अधिक दर्शकों 
को रंगशाला में खींचने की दृष्टि से अभी तक 
काशी में कोई सही कदम ही नहीं उठाया गया । 
५२ 
