मास्को की चिट्टी " 
योगेश तिवारी 
हमें सूचित करते हुए प्रसहँनता है कि श्री योगेश तिवारी, जो आजकल मास्क) में हैं, नियमित रूप से रूसी 
रंगमंच के संबंध में विवरण नटरंग के लिए भेजा करेंगे । अगले अंकों के लिए हमें कई अन्य देशों से] भी इस 
तरह के विवरण प्राप्त होने की आशा है दृ व-----.: ० 
अभी तक मैं बहुत नाटक नहीं देख सका हूँ, इसलिए यह 
चिट्ठी उतनी दिलचस्प शायद न हो जितनी आप 
अपेक्षा करते है । दूसरे, अभी तक मुझे रूसी भाषा इतनी नहीं 
आती कि नाटकों को पूरी तरह समझ सव: । इसलिए किसी 
भी नाटक के विषय में कोई टिप्पणी करते संकोच होता है । 
फिर भी हाल ही में मैंने ए ० अलेशिन का नाटक 
"डिप्लोमैट देखा और उसी का विवरण लिख रहा हूँ । 
चाहे जितने सीमित ढंग से सही, मास्को के रंगमंच की 
` एक धारा का कुछ अनुमान इससे नटरंग के पाठकों को 
जरूर हो सकेगा । 
यह नाटक प्रसिद्ध बोलशोइ थिएटर के सामने बने 
माली थिएटर में खेला गया । यह थिएटर फ्रांसीसी 
शैली में बना है, और अपने रंगवाट और गलियारों, झाड़- 
फानूसों और दीवार पर सुनहरी चित्रकारी और लाल 
मखमली पहियों के कारण सचमुच बहुत शानदार है । 
इसमें चक्रो मंच भी लगा है । 
नाटक की कहानी का स्थल एम्स्टरर्डम है, और काल 
१ ९ १ ९-२ ० । स्थल को विश्वसनीय बनाने लिए, उसके 
जमाने के फ़नींचर के अतिरिक्त, एक फिल्म के कुछ 
अंश भी मंच पर पीछे से एक पारदर्शी पर्दे पर दिखाये 
गये । यह पदों मंच के फर्श से कोई दस फीट की ऊँचाई 
पर था । यह प्रक्षेपण सचमुच बड़ा आकर्षक था । मंच 
बहुत गहरा था, और चक्रो मंच लगा होने के कारण 
दृश्य बदलने में देर न लगती थी । बीच-बीच में मंच पर 
एक साथ तीन अलग-अलग कमरों में पात्रों को अलग- 
अलग कार्य करते दिखाया गया था । यथार्थवादिता के 
लिए मंच पर स्थानीय डच लोग साइकिल पर चढ़ कर 
जाते दीखते थे । 
वेशभूषा स्तियों की तो सुदर थी, पर पुरुष 
४ ० 
अधिकांश, घटिया दर्ज के कपडे" पहने थे । संगीत का 
बडा समझदारी से व्यवहार किया गया था । प्रकाश- 
योजना अच्छी थी और एक साथ व्यक्ति पर और 
समूहों पर प्रकाश-मब बडा कुशलतापूर्ण और प्रभावी था । 
नाटक की कहानी ऐम्स्टरर्डम में एक रूसी राजनयिक 
के बारे में है जो अंग्रेजों से सफलतापूर्वक एक संधि 
पर हस्ताक्षर करा लेता है : रूसी पचास लाख रूबल 
ऋण चाहते थे और अंग्रेज पैतीस बंदियों की रिहाई का 
प्रयास कर रहे थे । नाटक में दिखाया गया था कि सौदे- 
बाजी में दोनों पक्ष क्या-क्या और कैसे-कैसे उपाय 
अपनाते हैं । नाटक में कई जगह हँसी के स्थल थे जिन्हें 
मैं ठीक से समझ तो न सका पर उनसे नाटक की सफलता 
का अनुमान होता था 1 कुल मिला कर नाटक में कार्य- 
व्या-यापार कम और संवाद अधिक थे । 
प्रदर्शन में अभिनय का स्तर सामान्यता बहुत अच्छक्च 
था, पर दो मुख्य भूमिकाएँ तो बडी ही आकर्षक थीं । 
नायक मैनसीमौफ को जी० ई०" कुलिकौफ ने बडी 
सूक्ष्मता और प्रभावशाली ढंग से प्रस्तुत किया था । 
मैल्लीमौप्त के सचिव की छोटी-सी भूमिका भी रूदनाया 
ने बडी अच्चछो निभायी थी 1 
नाटक खत्म होने के बाद अभिनेताओं को प्रस्तुत 
करने का ढंग भी बड़ा दिलचस्प था । गौण पात्र, 
साइकिलों वाले जैसे अतिरिक्त पात्र, पहले आये, फिर 
क्रमश: महत्त्व के अनुसार अन्य पात्र, तथा सबसे अंत में 
नायक । एक टिप्पणीकार वहीं खड़े होकर हर पात्र की 
मुख्य विशेषता पर टिप्पणी करता जाता था । साथ ही 
सारे समय तालियों की लय पर संगीत भी जारी था । ३ 
कुल मिला कर इस नाटक का अनुभव बहुत 
महत्त्वपूर्ण न होने पर भी मेरे लिए न्या और रोचक था । 
