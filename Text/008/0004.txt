रंगकार्य के स्तर पर यह उस नयी तलाश की जरूरत को रेखांकित करती 
है जो हमारे देश में पिछले दिनों धीरे-मभोरे पैदा हो रहीं है । ग्रेरुट अपने कार्य 
और अपने विचार, दोनों से हमें ऐसी सचची भारतीय रंगदृष्टि की खोज के 
लिए प्रेरित करता है जिसमें अपने देश की रंगमंचीय विरासत का, आज की 
जिदगी के यथार्थ को प्रस्तुत करने के लिए, सर्जनशील उपयोग करने की 
क्षमता हो । यह दृष्टि ग्रेइट की नकल करने की नहीं हो सकती, न उसकी 
पद्धतियों, व्यवहारों, युक्तियों को नवीनता के लिए, चौकाने के लिए, अपनी 
आधुनिकता दिखाने के लिए, यांत्रिक ढंग से अपनाने की । ग्रेइट भी अगर 
एक तरह की नयी फैशनपररुती का साधन बनता है तो यह हमारे अधकचरेपन 
और गंभीरता के अभाव का ही सूचक होगा । असल बात यह है कि यदि 
हम अपने समय के यथार्थ को, अपनी आज की जिदगी की हालत को गहराई से 
पहचान कर उसे अपने नाटक और रंगमंच में रूप और आकार देने के लिए 
कोशिश कर रहे हों तो ग्रेरुट के उदाहरण से हम अपने काम के लिए दिलचस्प 
नतीजे निकाल सकते हैं । इस कोशिश . में हम कई एक ऐसे जाने-पहचाने 
रंगमंचीय उपायों और साधनों का उपयोग कर सकते हैं जिनकी संभावनाओं 
और सामशर्य पर साधारणता: हमारी नज़र नहीं जाती । पर यह इन साधनों 
और उपायों की आँख मू३द कर टू'सठसिं करने से नहीं, बटिक उनके सर्ज- 
नात्मक अन्वेषण से ही हो सकता है, जिसके लिए एक महत्त्वपूर्ण सार्थक 
अनुभव और कथ्य और उसे एक व्यापक दर्शक समुदाय तक पहुँचाने का 
भीतरी दबाव एकदम अनिवार्य है 1 वेंइट का रंगमंच बड़े बुनियादी और 
अनोखे ढंग से सार्थकता और मनोरंजन, कलात्मकता और लोकप्रियता के 
अंर्तावेरोध का हल निकालता है । क्योंकि ग्रेइट एक साथ ही एक जागरूक 
जीवनदृष्टा और संवेदनशील कलाकार था; वह रंगमंच को मानवीय परि- 
स्थितियों को बदलने का साधन अवश्य मानता था, पर इस कार्य का कला से, 
मनोरंजन से, कोई विरोध नहीं देखता था । हमारे देश के लिए, जहाँ रंगमंच 
को जितनी कलात्मकता की तलाश है उतनी ही दर्शक-वर्ग की, ग्रेरुट की 
र-ग-दृष्टि और पद्धतियाँ एक अत्यंत मूल्यवान अनुभव प्रस्तुत करती हैं । उनसे 
सीख कर हम सस्ती भावुकता और फाम१लाबाजी के पीछे भागे बिना ही 
रंगमंच को एक साथ ही सार्थक और लोकप्रिय बना सकते हैं । ग्रेइट का 
रंगमंच उन सबको सच्चा और करारा जवाब है जो अपनी फूहड़ता, कलात्मक 
संस्कारहीनता और व्यावसायिक बुद्धि को लोकप्रियता के नाम पर 
बताते हैं और रंगमंच को तमाशे से अधिक कुछ नहीं समझते । 
नटरंग में ग्रेइट को लेकर इस चर्चा से यदि इस एक पक्ष की ओर 
हमारे रंगकर्मियों का ध्यान थोडा-बहुत भी आकर्षित हो सके तो यह आयोजन 
सार्थक होगा । हम देश के, विशेषकर हिंदी क्षेत्र के, सभी रंगकर्मियों को इस 
चर्चा को ओऱ आगे बढाने के लिए सानुरोध आमंत्रित करते हैं । 
