इसे प्रस्तुति की सबसे बडी विशेषता थी-विशेष 
नाटकीय क्षणों को उभारने और उन पर टिप्पणी करने 
के लिए, पक्षियों द्वारों समूहगान और नृत्यों का नाट- 
कीथ इस्तेमाल, जो नाटक का ही महत्त्वपूर्ण हिस्सा 
बन कर सामने आया । दृश्यबंध और वेशभूषा 
संकेतात्मक होने के साथ कम खचीली भी थी है 
अभिनय की दृष्टि से चाओबी की मुख्य भूमिका में 
दमयंती ने चरित्र की समस्त वेदना, भोलेपन और 
कोमल भावनाओं को संवेदनशीलता के साथ साकार 
किया । विशेष रूप से चाओबी का स्वयं उचेक 
लेंगमेशटोंग पक्षी बनने का दृश्य बहुत ही मार्मिक 
बना है उसकी सहेली सेकर्पिखानबी के रूप में भुवनेश्वरी 
ने दमयंती का पुरा साथ दिया । अन्य पात्रों में से मुखिया 
लुवांगलाबा की भूमिका में एस ० के ० मंगांग ने पुरुष के 
अहं , हठ और प्रभुता के बिदुथों को सफलता से उभारा । 
मां की भूमिका में तोम्बीदेवी ने चाओबी की कोमलता 
की तुलना में व्यतिरेक लाने के लिए अतिरंजना के साथ 
कूरता और वृखारपन को उभारा 1 
नाटक अपने तेज संगीत और ऊंचे स्वर में बोले 
जानेवाले संवादों के बावजूद मेलोडूत्मा नहीं था । 
मणिपुरी संवादों को बोलने की शैली ही ऐसी थी, 
जिसके द्वारा नाटककार ने पात्रों की कोमलता को उभा- 
रने की सफल कोशिश की । पारंपरिक नाट्यरूपों की 
रंगक्षमता को समसामयिक रंगमंच के लिए उपयोगी 
बनाने की दृष्टि से प्रस्तुत नाटक इस समारोह की 
महत्वपूर्ण उपलरिध रहा । साथ ही इस प्रस्तुति से यह 
भी स्पष्ट हुआ कि मणिपुर में ऐसे रंगकर्मी हैं, जो व्याव- 
सायिक चुस्ती और अनुशासन में किसी भी महानगर के 
रंगमंच से टक्कर लेने में सक्षम हैं । 
मराठी 
अनिकेत ( बंबई) द्वारा दामू केंकरे के निर्देशन में 
खेला गया मनोहर कटदरे का मराठी नाटक आपला 
बुआ असा आहे अपने शिष्ट हास्य" दिलचस्प संरचना 
और आकर्षक व्यंग्यचिंत्रों के कारण रोचक लगा । 
फीज, अतिनाटकीयता, प्रकाश-अधिकार का मनोरंजक 
प्रयोग, आदि कई युक्तियों के मोहक उपयोग द्वारा 
प्रस्तुति को व्यवसायिक स्तर पर सफल बनाने की 
कोशिश की गयी । इस नाटक की फिरुपी लगने वाली 
कहानी में युवक-युवती के प्रेम, विवाह, अलगाव और 
फिर समझौता, आदि से पति-पत्नी के अहं से पैदा हुई 
समस्याओं और समाधान को प्रस्तुत किया गया है । 
नाटक बडी तेजी और सफाई से आगे बढ़ता है । 
प्रस्तुति में दर्शकों के सामने ही बदलते हुए दृश्यबंध 
बारंबार प्रकाश-अधिकार द्वारा समय के अंतर के 
संकेत, प्रेक्षकों से सीधा संबोधन, प्रकाश की चमक-दमक 
द्वारा दृश्य की अतिनाटकीयता, रीतिबद्ध अभिनय, 
मेलोडूत्मा, आदि सभी व्या०यावसायिक गुणों का समावेश 
है, लेकिन चुस्ती के साथ । कहीं भी शिथिलता नहीं । 
अ ३तिम दृश्य की लंबाई कम की जा सकती थी । 
सूत्रधार और दोस्त के रूप में दिलीप कुलकर्णी ने 
पहले अश्क में अकेले ही नाटक को संभाला । उनके 
कुशल समय-ब-धि, अभिनय की ताजगी, सहजता और 
स्वर-परिवर्तन के आगे अमोल और चिता पालेकर भी 
फीके पड़ गये । इसमें कोई संदेह नहीं कि सामान्य 
जीवन की छोटी-छोटी बातों और भावों के लिए इन 
दोनों कलाकारों ने गतियों और हाव-भाव की जो 
कल्पना की है, वह सराहनीय थी । लेकिन अमोल कई 
भाव-भंगिमाओं को बार-बार दुहराते थे, जबकि चित्रा 
की अदायगी में हर बार नवीनता होती थी । 
इन सब विशेषताओं के सायं प्रस्तुति ने दर्शकों में 
इस बात का अहसास बनाये रवखा की यह नाटक है 
और उन्हीं के लिए लिखा-खेला गया नाटक । यहीं बात 
दर्शकों को प्रस्तुति से जोड़ती थी । निस्सन्देह, कथ्य के 
स्तर पर इसमें कोई बौद्धिक बहस, व्यारुया या सूक्ष्म 
विवेचन- विश्लेषण नहीं है । तो दूसरी ओर इस हास्य- 
प्रधान प्रस्तुति में किसी तरह का फूहडपन भी नही: । 
मराठी का दूसरा नाटक जया दडकर द्वारा रचित 
काय वाटेल ते बंबई की पचीस वर्ष पुरानी संस्था उदय 
कला केंद्र द्वारा प्रदर्शित हुआ । प्रस्तुत संगीतात्मक नाटक 
मराठी के पुराने नाटकों के व्ययों, गीतों और लोक- 
वार्ता पर आधारित एक पैरोडी है, जिसमें राजनीति, 
मानव-प्रकृति और समाज-रचना के व्यंग्य-चित्र खींचे 
गये हैं । लेकिन कुल मिलाकर इसमें राजनीतिक व्यंग्य 
ही उभरता है । प्रदर्शन में तकनीकी कुशलता तो थी, 
किंतु वह रचनात्मक शक्ति नहीं, जिससे प्रस्तुति सशक्त 
नाटक बनती । इसीलिए उसमें कोई चुभनेवाला कथ्य 
नहीं उभरा, रंगबिरंगी झलकियां अवश्य बनी । 
प्रस्तुति का पूर्वार्द्ध शिथिल था…मव्यांतर के बाद 
ही इसमें गति आयी और गायन, दिलचस्प गतियों, 
५७/नटरज-३ ३ 
