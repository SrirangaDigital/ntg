के कई-एक प्रतिष्ठित अथवा उभरते हुए रंगकर्मी संस्कृत नाटकों के प्रदर्शनों से 
फिर से या नये सिरे से सम्बध्द हुए । 
जाहिर है इन प्रदर्शनों का स्तर एक-सा नहीं था और न उनमें संस्कृत 
नाटकों के प्रदर्शन की जरूरतों का सामना पूरी तैयारी के साथ किया जा सका । 
मगर उनमें यह कोशिश जरूर थी कि संस्कृत नाटकों को आधुनिक दर्शकों के 
लिए परितृष्टिदायक नष्ट्रयानुभूति का साधन बनाया जाय और यथासम्भव 
संस्कृत रंगमंच की अपनी विशेष शैली के तत्वों कोही उभारा जाये । इसीलिए 
इन प्रदर्शनों में संस्कृत रंगमंच के प्रति संवेदनशीलता और सजगता के कई रूप 
और स्तर दिखाई पते । 
शान्ता गाँधी के विक्रमोर्वशीयम् में संस्कृत रंगमंच की नाट्यघर्मी शैली को 
ही रूपाकार देने की कोशिश थी । उज्जैन में वह प्रदर्शन भरत द्वारा प्रतिपादित 
विकृष्ट मध्यम कोटि की रंगशाला का मंच बनाकर उसके ऊपर किया गया 
था । उसमें गतियों और बाकू-योजना की शैलीबद्धता के कई स्तर थे, यद्यपि 
उसमें दलौकों के संगीतात्मक पाठ या गायन में एकरसता भी थी और कई बार 
वह मराठी नाटकों जैसा हो जाता था । अभिनय का स्तर भी अधिकतर 
साधारण था-जैसे प्रशिक्षित और निपुण अभिनेता चाहिए थे वे उन्हें नहीं मिले 
थे । विशेषकर चौथे अंक में पुरुरवा की उन्यादावस्थर के अभिनय को रोचक 
और अभिव्यंजनापूर्ण नहीं बनाये रवखा जा सका । किसी हद तक यह संस्कृत-, 
भाषी अभिनेता मिलने की कठिनाई के कारण भी हुआ और इसी नाटक के 
गुजराती प्रदर्शन में अभिनय का स्तर बेहतर था । पर फिर भी प्रदर्शन का स्तर 
बहुत ऊँचा नहीं था इससे इंकार नहीं किया जा सकता । अन्य दृश्य-तत्वों में 
भी अधिक सूक्ष्मता की जरूरत थी । पर कुल मिलाकर संस्कृत नाटक की 
प्रकृति और सम्भावना को पहचानने की दृष्टि से यह प्रयास महत्त्वपूर्ण था । 
विजया मेहता द्वारा मराठी में मुद्राराक्षस के प्रदर्शन में भी शैलीबद्धता 
थी, यद्यपि सभी जगह नाट्यघर्मी शैली नहीं बनाये रक्खी जा सकी थी । इस 
प्रदर्शन के कुछ पक्षों पर गोवर्द्धन पांचाल की एक टिप्पणी इसी अंक में अन्यत्र 
प्रकाशित है । इसमें कोई सन्देह नहीं कि रंग-अनुभूति की सघनता और प्रभाव 
की व्यापकता तथा संस्कृत रंगमंच है की बुनियादी मान्यताओं के प्रति सतर्कता 
और संवेदनशीलता की दृष्टि से यह प्रदर्शन बहुत ही सार्थक था । 
इनसे भिन्न अ-लताजी और हबीब तनवीर के प्रदर्शनों में लोकनाटूयों की 
अपेक्षाकृत अधिक उन्मुक्त शैलियों का प्रयोग करने की कोशिश थी । इस स्वा८ 
घीनता' के दो परस्पर-विरोधी परिणाम राष्ट्र" नाट्य विद्यालय द्वारा प्रस्तुत 
मिट्टी की गाडी में दिखाई पड़े । एक ओर तो अनेक-दृश्यों को 'इम्प्रोवाइज' करके 
प्रस्तुत करने में, तथा बाह्य क्रियाओं और कार्य-व्यापार को उभार देने से, प्रदर्शन 
बहुत रोचक हो गया और साधारण से साधारण दर्शक के लिए भी मनोरंजक 
रहा । दृश्य-योजना में राजस्थानी चित्रशैली की अनुकृति पर आधारित बड़े 
परदों का उपयोग भी आकर्षक था । पर इस प्रक्रिया में संस्कृत नाटक का 
अपना आस्वाद बहुत कम हो गया । बाजार के अथवा तलवारबाजी के दृश्य 
अथवा वर्धमानक और रदनिका के बीच प्रेम-प्रसंग के दृश्य नाटक के आन्तरिक 
संतुलन को आधात तो पहुँचाते ही थे, कई जगह बहुत सुरुचिपूर्ण नहीं थे और 
संस्कृत रंगशैली की आन्तरिक विशेषता के प्रतिकूल थे । किसी हद तक इस 
४ /नटरंग-२ ६ 
