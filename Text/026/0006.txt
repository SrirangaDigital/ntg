रहा है उससे अधिक अगर कुछ नहीं हो सका है तो इसके लिए स्वयं अनामिका 
के कार्यकर्ता भी कम उत्तरदायी नहीं हैं । कई प्रयत्नों के बावजूद कलकत्ते के 
रंगमंच का दृष्टिसम्पन्न, अथवा सूचनात्मक ही, विवरण नटरंग के लिए लिखने 
का न तो अनामिका ने ही कोई प्रबन्ध किया है न कोई दूसरी स्थायी तथा 
विश्वसनीय व्यवस्था हो सकी है । बीच-बीच में कुछ लोग नाट्यवृत्त लिखकर 
भेजते रहे हैं, पर वह नियमित नहीं हो पाता है अनामिका से सम्बध्द रंगकर्मियों 
से भी कई बार आग्रह के बावजूद रंगमंच या नाटक के तकनीकी या सैद्धान्तिक 
पक्ष के बारे में कोई लेख कभी नहीं मिला । ऐसी हालत में नारंग पर उपेक्षा 
का दोष लगाना बहुत न्यायसंगत नहीं है । 
हिन्दी रंगमंच के महत्वपूर्ण केन्दों से बहुत प्रयास के बावजूद कोई विवरण 
न मिल सकने का अन्य दिलचस्प उदाहरण बम्बई का है । वहाँ श्री सत्यदेव दुबे 
ने न सिर्फ विवरण भेजने या उसका प्रबन्ध करने से इंकार किया, बल्कि " कोई 
भी समीक्षात्मक विवरण छापने का तीव्र विरोध किया । उनका विचार था कि 
नटरंग में छपी हुई समीक्षा बाद में रंगमंच के इतिहास का आधार बनेगी, 
इसलिए अगर गलत हु ई तो उनके काम का गलत मूल्यांकन इतिहास में होता 
रहेगा 1 
जहाँ तक अनामिका के पिछले महोत्सव का सवाल है, ८ उसके लिए भी 
विवरण चाहा गया था, पर वह नहीं मिल सका । स्वयं सम्पादक वहाँ मौजूद था 
जरूर, पर उसके लिए कई कारणों से पिछले अंक में लिखना सम्भव नहीं हो 
सका८-"दिस्ली का रंगमंच' जैसा नियमित स्तम्भ भी नहीं दिया जा सका--- 
उपेक्षा के कारण नहीं, बल्कि कई तरह की सम्पादकीय कठिनाइयों के कारण । 
जो कुछ सामग्री मिली उसे नाटक डायरी के अन्तर्गत ही छापा जा सकता था 
और छापा गया । ऐसा कोई अवसर याद नहीं जब अनामिका के विवरण की 
उपेक्षा की गयी हो या उसे मकिसी प्रकार से तोड़-मरोड़ कर या महत्वहीन ढंग 
से छापा गया हो । 
मगर संभवत: प्रतिभा जी के पत्र का असल मुद्दा है महोत्सव में श्री सत्य- 
देव दुबे तथा भारती जी के असहयोग, श्यामानन्द जालान की अनुपस्थिति पर 
इनेषट के सम्पादकीय और प्रयोगशाला में कुछ निर्देशकों के व्यवहार का । उस 
मामले में उनके क्षीभ और स्थिति को स्पष्ट करने की उनकी इच्छच्चा को समझा जा 
सकता है । पर इसमें भी नटरंग को घसीटने से क्या लाभ ? नटरंग में तो इस 
सम्बन्ध में कोई सम्पादकीय या अन्य टिप्पणी प्रकाशित नहीं हुई जिसकी गलत- 
बयानी- या गलत मंशा से नाइंसाफी हुई हो । समारोह पर कोई भी टिप्पणी न 
होना बेशक नटरंग की संगठनात्मक और व्यवस्था-सम्बन्धी कमजोरी जाहिर 
करता है और भविष्य में इसका प्रतिकार करने की पूरी कोशिश की जायगी 
कि कम से कम हिन्दी- रंगजगत की महत्वपूर्ण घटनाओं का ब्योरा या उनका 
मूल्यांकन नटरंग में अवश्य हो सके । अनामिका के महोत्सव के महत्व को हम 
रेखांकित नहीं कर सके इसका हमें खेद है । पर फिर भी प्रतिभा जी का पत्र 
नटरंग के सम्पादक की बजाय सामान्यता रंगजगत को सम्बोधित होता तो अधिक 
उपयुक्त होता । 
प्रतिभा जी का पत्र आम तौर पर रंगकर्मियों में आत्मानुशासन की कमी 
और एक निजी क्रिस्म- की गैरजिम्मेदार गुटबन्दियों की प्रवृति की ओर इशारा 
६/नटशैग-२ ६ 
