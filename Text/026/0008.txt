के विरुध्द दीवानी और फौजदारी अदालतों में मानहानि और हर्जाने के लिए 
कार्रवाई की जायगी । 
हमें खेद है नटरंग में प्रकाशित किसी सामग्री से किसी की प्रतिष्ठा या 
नाम को कोई धमका पहुँचा । नटरंग की न तो ऐसी नीति है न ऐसे किसी कार्य 
में कोई रुचि है है 
इस प्रसंग पर हम कोई और टिप्पणी तो नहीं करना चाहते पर इतना 
कहता बेशक जरूरी समझते हैं कि हिन्दी रंगजगत के कई केन्दों में रंगकार्य इसी 
तरह की कई घटिया गुटबन्दी का शिकार है और बहुत-से रंगकर्मियों का समय 
और शक्ति प्रदर्शनों के बारे में कलात्मक र्चेतना विकसित करने, उनका स्तर 
उठाने उसके मार्ग की बाधाएँ दूर करने की बजाय एक-दूसरे को गिराने में लग 
जाती है । यह आपसी झगड़ा भी अधिकतर कलात्मक या सर्जनात्मक सवालों 
को लेकर नहीं, बेहद टुच्चवी और छोटी बातों को लेकर होता रहता है । नटरंग ने 
यथासम्भव गुटबन्दी से अलग रहकर हिन्दी रंगमंच के स्तर को बेहतर बनाने के 
काम में हाथ बँटाने की कोशिश की है और यह केवल रंगकर्मियों के स्नेह और 
सहयोग से ही अब तक निकलता रह सका है । यह हमारे लिए आश्चर्य तथा 
दुख-मिश्रित प्रतीति है कि कुछ रंगकर्मियों के लिए इसे कानूनी कार्रवाई की 
धमकी देने में भी कोई संकोव नहीं -। ऐसी परिस्थितियों में नटरंग को कितने 
दिनों तक जिन्दा रखा जा सकता है यह कहना कठिन है । 
नटरंग में प्रकाशित नाटकों को खेलने या उनका किसी प्रकार का उपयोग 
करने से पहले नाटककार/अनुवादक की लिखित स्वीकृति लेना अनिवार्य है । 
इस अंक में प्रकाशित नाटक के लेखक का पता : श्री रामेश्वर प्रेम चौधरी, 
हिन्दी अधिकारी, नगर विमानन विभाग, आई अडूडा, कलकत्ता-५ १ 
८/नटरंग-२६ 
