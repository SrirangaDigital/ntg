धी 
लमणि मिश्र की पुस्तक उडिया नाटक और 
रंगमंच श्री रामेश्वर प्रसाद मेहरोत्रा द्वारा प्रकाशित 
भारत के सभी भाषाओं के नाटक और रंगमंच ग्रंथमाला 
की पहली कडी है । 
उडिया भाषा में सबसे पहला नाटक १ ८७७ ई ० में 
लिखा गया । कितुइससे पहले उडीसा में संस्कृत में नाटक 
लिखा और अभिनीत किया जाता था है इसीलिए पुस्तक 
के प्रथम परिच्छेद में उडीसा की संस्कृत नाट्य-परंपरा 
पर प्रकाश डाला गया है । उडीसा में संस्कृत में लिखित 
एवं अभिनीत पहला नाटक आठवी शताब्दी का अनर्थ- 
राधव है । मुरारी मिश्र द्वारा लिखित यह नाटक पुरी के 
जगन्नाथ मंदिर में अभिनीत भी हुआ था । उडीसा के 
अन्य प्रसिध्द नाटक महामहोपाध्याय श्रीकृष्ण मिश्र का 
प्रबोध चंद्रोदय ( १ १वीं शती) और विश्वनाथ कविराज 
का चंद्रकला ( १ ५वीं शती ) हैं । 
हालांकि पंद्रहवीं शती तक उडिया भाषा में कविता 
लिखने की शुरूआत हो चुकी थी, पर सत्रहवीं शताब्दी 
तक उडीसा में संस्कृत साहित्य औ र नाटक का प्रचलन 
था । उडिया भाषा में गद्य नाटक से पहले पद्य-नाटक 
अस्तित्व में आ चुका थ 1, जिसे उडिया साहित्य में 
'लीला' कहा जाता था । विश्वनाथ खुटिया द्वारा 
सत्रहवीं शती में लिखित विचित्र रामायण सबसे पहली 
लीला है । उडिया की अन्य प्रसिद्ध लौलाएं १ ८वीं शती 
में रघुनाथ दास का रामलीला और १ ८ ६ ८ में प्रकाशित 
रघुनाथ परिछा का गोपीनाथ बल्लम नाटक हैं । 
१८७७ ई० में जगनमोहन लाला ने बाबाजी नामक 
एक सामाजिक नाटक लिखा । इस नाटक के मुख्य पात्र 
एक संन्यासी और एक वेश्या हैं । हालांकि नाटक में 
एक सामाजिक समस्या को प्रधानता दी गयी थी, फिर 
भी यह नाटक लोकप्रिय नहीं हो पाया । उडीसा का 
पहला लोकप्रिय नाटक १८८० में प्रकाशित रामशंकर 
राय का कांची कावेरी है । 
आलोच्य पुस्तक में लेखक ने इसी समय से प्रका- 
शित विभिन्न नाटकों का विवरण प्रस्तुत किया है । 
पुस्तक के परिशिष्ट में उडिया नाटकों की एक पूरी 
तालिका दी गयी है । "उडिया लीलाएँ और नाटकों का 
विकास' शीर्षक के अंतर्गत प्रथम नाटककार जगनमोहन 
साला से लेकर आज तक के सभी नाटककारों का परि- 
चय दिया गया है । उसी तरह इसके बाद के अध्याय में 
उडीसा के नव-नाट्य आंदोल न के नाटककारों का परि- 
चय दिया गया है । 
दुख की बात है कि इस पुस्तक में विभिन्न नाटकों 
की विषयवस्तु, शैली इत्यादि के बारे में कोई सूचना 
नहीं दी गयी है । पौराणिक विषय वस्तु से किस तरह 
उडिया नाटक सामाजिक विषय-वस्तु, और उसके बाद 
मनोवैज्ञानिक विषय-वस्तु की ओर आया, उसका कोई 
भी जिक्र इस पुस्तक में नहीं है । यहां तक कि विभिन्न 
नाटककारों के नाटकों की सूची देने के अलावा उनकी 
शैली तक के बारे में भी कुछ नहीं कहा गया है । अत: 
यह पुस्तक नाटककारों और नाटकों का मात्न एक 
सूचीपत्र बनकर रह गयी है । 
उडीसा के गांवों में लोकनाट्य का जो माध्यम 
आज तक खूब लोकप्रिय है, उस जावा" के बारे में भी 
इस पुस्तक में ज्यादा कुछ नहीं लिखा गया है । यहाँ 
तक कि उडीसा के प्रसिध्द जावा-लेखक वैष्णव पाणि का 
उल्लेख तक नहीं किया गया है । पुस्तक के "उडिया- 
यात्रा का पुनरुत्थान' शीर्षक अध्याय में शहरों में जावा 
के प्रवर्तन के बारे में ही उल्लेख किया गया है । पर 
अभी भी गांवों में बहु-प्रचलित जावा का वर्णन नहीं है । 
पुस्तक के अन्य अध्याय-----'"" एकाकी', 
'उडिया नृत्य-नाटिका' (जिसमें छउ और औडिशी नृत्य 
का जिक्र किया गया है) , 'उडिया बेतार नाटिका,' 
'एकता-नाटिका', आदि हैं । 'औडिशौ संगीत की परं- 
परा' शीर्षक अध्याय इस पुस्तक में खटकता है, क्योंकि 
उडिया नाट्य-परंपरा से इसका संबंध बहुत कम है । 
'उडीसा के नाट्य-शिल्प]' अध्याय के अंतर्गत 
अड़तीस कलाकारों का परिचय दिया गया है, और 
'उडीसा के रंगमंच' अध्याय के अंतर्गत उडीसा में रंगमंच-, 
स्थापन का एक इतिहास लिखा गया है । 
उडिया नाटक के बारे मेंहिदी में यह पहली पुस्तक 
है । हालांकि इससे उडीसा की नाट्य-परंपरा और 
नाटकों के बारे में सूचना तो प्राप्त हो जाती है, पर इसे 
एक समीक्षा-ग्रंथ नहीं कहा जा सकता, क्योंकि इसमें 
नाटक की विषय-वस्तु, जैनी, आधुनिकता और भाषा 
आदि पर आलोचनात्मक दृष्टि से काम नहीं किया गया 
है । यह पुस्तक सिर्फ उडिया नाटक, नाटककार और 
नाट्यशिटिपयों के "हू इज हू' के रूप में ही सफल है । 
१ १ है /न टरं ग- ३ ५ 
