के आसार नजर आने लगे हैं । 
इन गोष्ठियों के वक्ताओं में एक और भी दिलचस्प प्रवृत्ति नजर आयी । 
कुछेक लोगों ने ऊँचे दर्ज की लधुफाजी द्वारा ऐसी बातें कहीं जिनमें उनका 
स्वयं भी यकीन नहीं । साधारण रंगकर्मी के ऊपर ऐसी बातों का रोब तो 
पड़ता ही है, वह उनसे भटकता भी है । कुल मिलाकर एक प्रकार की फैशनेबल 
बौद्धिक शब्दावली के प्रचार और दोंग तथा आडंबर को इससे प्रश्रय मिलता 
है । फलस्वरूप महत्त्व सार्थक कार्य का नहीं-, चलताऊ प्रभावशाली बातचीत का 
बढ़ जाता है । रंगकर्मी यदि स्वयं प्रबुद्ध और सजग हों तो वे ऐसे दोंग का 
पर्दाफाश कर सकते हैं । पर विकास के मौजूदा चरण में वह संभव नहीं है । 
एक प्रकार से यह स्थिति विकास की एक मंजिल की सूचक भी है । 
आत्मसजगता अपरिपक्व और किशोरावस्था में उत्तेजना का रूप सहज ही ले 
लेती है । पर हिंदी रंगमंच जिन कठिन परिस्थितियों में बढ़ रहा है, उनमें ऐसे 
अनावश्यक दिबभम से बचा जा सके तो यह अधिक हितकर होगा है इसलिए 
यह सर्वथा आवश्यक लगता है कि अगले दौर की गोष्ठियों में चर्चा रंगमंच की 
अधिक व्यावहारिक, अधिक मूर्त और अधिक वास्तविक समस्याओं पर हो, 
अमूर्त सैद्धांतिक प्रश्नों पर नहीं । और इन चर्चाओं को अधिक से अधिक रंग- 
कमियों तथा रंगमंच से सक्रिय रूप में संबद्ध लोगों तक सीमित रखा जाय जो 
अपने रंगमंचीय अनुभव के आधार पर बात कर सकें, कोरी लपूफाजी के भरोसे 
नहीं है इन गोष्ठियों में प्राय: अब तक अभिनेता सबसे अधिक मौन अथवा 
अनुपस्थित रहा है । इसी प्रकार रंगशि१णी और निर्देशक भी । अब यह जरूरी 
जान पड़ता है कि रंगमंच संबंधी चर्चा में उसे महत्त्व मिले और उसके अनुभवों 
तथा विचारों के आधार पर रंगमंच की भावी दिशा का अन्वेषण और निर्धारण 
हो है एक हद तक शायद यह चर्चा के स्तर को कुछ अधिक सरल और प्रत्यक्ष 
और इसी कारण प्रारंभिक और पिछडा हुआ बना दे । पर साथ ही इस प्रकार 
उसे हिंदी रंगमंच पर अभी से चिपकने वाले परोपजीवियों से भी छुटकारा 
मिल सकेगा और हिंदी रंगमंच अपनी कठिनाइयों और समस्याओं के सैद्धांतिक 
आधार अधिक वास्तविक और रचनात्मक स्तर पर खोज सकेगा 1 
प्रेस की अप्रत्याशित अर्थव्यवस्था के कारण यह अंक निकलने में बहुत ही 
देर हो गयी । इसके लिए हम क्षमाप्रार्थी हैं । हम पूरा प्रयत्न करेंगे कि अप्रैल-, 
जून का अंक अगस्त के अंत तक निकल जाये और जुलाई-सितंबर का अवटूबर 
में । फिर अक्तूबर-दिसंबर का अंक, जो विशेषांक होगा, दिसंबर तक निकालना 
संभव हो जायगा । 
