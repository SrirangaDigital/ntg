नगाड़े, हारमोनियम और तबले की ध्वनियों पर 
सत्यम नहीं रख पाया । बहुत कोशिश के बावजूद 
इनके सम्मिलित स्वर इतने हावी हो जाते थे कि 
नट-नटी के स्वरों को दुबला और प्राय: अश्रुत छोड़ 
देते थे । जिन शब्दों से नाटक के भीतर का नाटक 
ज्यादा उभरता था, वही शब्द अक्सर अनसुने रह 
जाते थे । ये शब्द कवितांशों में लय-छन्द-की ताल- 
मेल के लिए प्राय: अन्त में होते थे और जैसे ही 
गायक नट या नटों इन शब्दों पर पहुचते थे, माहौल 
की उत्तेजना को बनाये रखने के लिए संगीत 
ध्वनियाँ तेज बजने लगती थीं और शब्द दब जाते 
थे है इसे नजर-अन्दाज भी किया जा सकता है 
क्योंकि असल बात किताबी नाटक के उस तेवर 
की है, जो रंगमंच पर उतरते ही तीखे और 
नुकीले रुख अस्तियार करता चला गया 1 
पारसी रंगमंच और नौटंकी शैली के तकनीकी 
मेल-जोल से बनायी गयी इस नाटक की तस्वीर 
'सभ्य' और 'शहरी' नाटकों (सुरुचिपूर्ण) की 
गरिमा पर व्यंग करती हुई सामूहिक सम्प्रेषण की 
भूमिका में खडी होती है, और एक साथ पूरे वाता- 
वरण में इस आत्मीयता के साथ फैल जाती है कि 
उपस्थित सामाजिकों के 'लिए उसे अपने भीतर या 
आस-पास जगह देने के लिए ज्यादा तरद्द७द नहीं 
करना पड़ता । वह खुदक्वेब-खुद उसे गुदगुदाती, 
सहलाती, चौकाती, चपैड़ती, (गुरेदती, खरत्चती, 
ठेलती, धकियाती और अन्तत: इस ढंग से प्रभावित 
करती है कि वह उस तस्वीर में खुद अपनी जगह भी 
डू'ढ़ लेता है । यहाँ तक कि उस तस्वीर के हरेक 
रुख में से होकर गुजरते" वह अपने साहस, . 
ईमान और अपने विश्वासों की भूमि को कुरेदने की 
कोशिश भी करता है, जहाँ झूठ, छदृम, धोखा, 
षडूयंत्र और राजनीति एक भोली सामाजिकता को 
मानव-भक्षी कीडों की तरह खा रहे हैं । 
मंचित नाटक इस भोली सामाजिकता को 
उसके दायित्व-बम से जोड़ता है, और सिर्फ इतना 
ही नहीं, एक निश्चित मुद्रा में वह झूठ, छदृम, 
धोखे और षडूयंत्र से अटी पडी राजनीति और 
व्यवस्था के खिलाफ़ विद्रोह और अन्तरा: कान्ति की 
मिली-जुली भंगिमा में से सामाजिक परिवर्तन के 
सूत्र दूंढता है । गाँव की रुत्री विपति (अतिया 
७४/नट रंग-२ ५ 
बख्त) की बकरी व्यवस्था के सान्तिपंज्यों-----नेता 
(राकेश सक्सेना), पुलिस (सुभाष त्यागी) , दलाल 
(सफदर हाशमी) और धर्मरक्षक (मनीश मनौजा) 
द्वारा चुरायी जाकर गाँधी जी की बकरी बनती है 
और नाटक के बाहर देश में फैले. हुए सांस्कृतिक, 
धार्मिक एवं राजनैतिक विश्वासों की अन्ध-धर्मिता 
पर एक हथीड़े की तरह गिरती है । देश में 
गाँधीवाद का छदृम आश्रय और विदेश में 
एक नपुंसक विचारधारा के प्रचार का आडम्बर 
"बकरीवाद' में तबदील हो जाता है और "बकरी 
सेवा संघ' की स्थापना से लेकर गाँव के प्रत्येक 
व्यक्ति की मानसिकता पर "बकरी मैया' का हाँवी 
हो जाना, उस समूचे नाटक की पोल है जो वर्त- 
मान व्यवस्था की धरोहर है । 
इस नाटक की पोल खोलने के लिए गाँव के 
ही एक युवक (सुहेल जाफरी ) को कान्ति-नायक 
के रूप में खड़ा किया गया है 1 हालांकि, यह बात 
पूरी तरह समझ में नहीं आती कि इस काम के 
लिए नाटककार ने 'युवक' को ही क्यों चुना ? 
ग्रामीण जनता का अपना प्रतिनिधि किसान क्यों 
नहीं ? कविता नागपाल के दल के साथ आये 
चंचल चौहान को भी इस विषय पर अपने ढंग की 
आपत्तियों ३र्थी । उनके रुख से ऐसा लगता था कि 
नाटक को रंगमंच पर उतारते समय ऐसी बहुत-सी 
मौलिक तबदीलियाँ सर्वेश्वर की समझ-बूझ में परि-- 
वर्तन के सिलसिले के दौरान की गयी जो सिलसिला 
कविता नागपाल के दल के साथ उनके सम्बन्ध से शुरू 
हुआ और जिससे नाटक विचारधारा की 'गर्मजोशी' 
से बाहर निकलकर विचारधारा के क्रियात्मक 
पक्ष तक बेखटके पहुँच सका । कविता नागपाल के 
प्रस्तुतीकरण में इसे सामाजिक अन्याय के खिलाफ 
एक सामूहिक लडाई की मुद्र ग्रा दी गयी है । युवक 
के साथ सारे गाँव के लोग एक सामूहिक लडाई में 
शामिल होते हैं और लडाई की 'गति' को रंगमंच 
पर कुछ क्षणों के लिये 'फीज' करके इसकी अगली 
प्रक्रिया को समूह-गान में उभारा गया है । वह 
समूह-गान जो किताबी नाटक में अन्त में चरपाँ 
किया गया लगता है । 
कुल मिलाकर कविता नागपाल द्वारा प्रस्तुत 
इस नाटक की मुद्राएँ और तेवर व्यंग नाटक की 
