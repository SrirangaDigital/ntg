ने बीस साल पहले तहलका-सा मचा दिया था, वह आज भी उतना ही सार्थक है, या अब वह पुराना पड़ 
गया । 
मुझे तो ऐसा लगा कि बहुत-से आमंत्रित निर्देशकों ने यह भी महसूस किया होगा कि उनसे जिस 
नाटक की प्रस्तुति करने के लिए कहा जा रहा है, उसे वे आज के सन्दर्भ में करना ही नहीं चाहते । क्योंकि 
आज से वर्षों पहले जब उन्होंने इस नाटक को प्रस्तुति के लिए चुना होगा, उस समय उस नाटक के कथ्य 
के साथ-साथ और भी बहुत-से पहलुओं ने उन्हें अपनी तरफ खींचा होगा । हो सकता है कि आज नाटक 
के सार्थक होते हुए भी और सब चीजे' उन्हें पुरानी और बेमजा लगती हों । यदि उन्हें अपनी पसन्द का 
नाटक करने को आमंत्रित किया जाता तो वह निश्चित ही उस नाटक को न चुनते, क्योंकि रंगमंच में ऐसा 
कुछ है जो खास समय और उस समय के समाज और पसन्द से निर्धारित होता है और जुड़ा होता है । 
थोडे ही समय के बाद उसका अर्थ और रिस्ता बदल जाता है, और वह जैसा अनुभव रहता ही नहीं जो 
अपने समय में रहा था । रंगमंच की विशेषता, आकर्षण और, एक हद तक, सीमा भी यही है कि वह 
अपने रचे जाने के क्षण में ही जीता है, उसे कभी दोहराया नहीं जा सकता । 
इस सम्बन्ध में एक तुलना बार-बार मन में आयी कि जब हम सत्यजित राय की बीस साल पुरानी 
फिल्म आज देखते हैं, तो उसमें तो वह पुरानापन नहीं लगता, जो किसी बीस साल पुरानी हबीब तनवीर 
या कारन्त की रंगमंचीय प्रस्तुति में लगता है । क्या इससे यह साबित होता है कि सत्यजित राय एक 
महान निर्देशक है और हबीब तनवीर या कारन्त नहीं हैं है मेरे खयाल से इस अन्तर का कारण उनको 
निजी महानता से नहीं, किसी-न-किसी रूप में इन अलग-अलग माध्यमों की अपनी-अपनी विशेष प्रकृति 
से जुडा हुआ है । एक अच्छी फिल्म जीवन के किसी अनुभव को बहुत यथार्थवादी परिवेश में प्रस्तुत करती 
है । जब तक वह अनुभव सार्थक रहता है, और जब तक वह परिवेश बहुत बदलता नहीं, तब तक उस 
फिल्म की सार्थकता भी करीब-करीब वैसी ही बनी रहती है । जो चीज पुरानी, लग सकती है, वह है 
उस क्तिम के निर्देशक की अपनी शैली या शिल्प, जो फिल्म में बहुत प्रत्यक्ष नहीं होता, काफी प्रच्छन्न 
होता है । 
उस लिहाज से एक तैयार फिल्म की हम तुलना नाटक-जैसे तैयार 'दस्तावेज से कर सकते हैं, 
जिसकी सार्थकता-------: वह अच्छा नाटक है तो-काफी लम्बे अरसे तक बनी रहती है । पर रंगमंच 
का कुछ रंग ही अलग है । क्योंकि इसकी प्रस्तुति इसी मान्यता से शुरू होती है कि यह पूर्णता यथार्थवादी 
हो ही नहीं सकती । इसलिए इसमें नाट्य-रूप, शैली और सीस बहुतही अहम भूमिका अदा करते हैं 1 ये 
तत्व ऐसे है जो बहुत जल्दी पुराने पड़ते हैं, क्योंकि कथ्य के साथ-साथ हर निर्देशक शैली और नाट्य-रूप की 
नजर से कुछ नया करने की कोशिश कुरता है 1 यहीं बदलाव है जो यह सम्भव बनाता है कि वहीं नाटक 
अलग-अलग निर्देशक अलग ढंग से प्रस्तुत करें, और हर प्रस्तुति अपने अभिनय और शैली द्वारा एक नया 
अनुभव देने में सक्षम हो । इसीलिए रंगमंचीय कार्य-कलाप में नाटक को छोड़कर किसी भी औरस की 
३ सार्थकता खास उसी समय होती है जब वह खेला जाता है । 
चलिये, यह मान लें कि रंगमंचीय प्रस्तुतियों का ही एक पुनरावलोकन करने का साहसिक निर्णय 
अकादेमी ने किया । तो इसमें चयन का मापदंड क्या अपनाया गया ? क्या महत्वपूर्ण निर्देशकों का प्रति'- 
निधित्व ? या विशेष नाटकों का है या नाटककारों का है या महत्वपूर्ण प्रदर्शनों का ? या विभिन्न प्रकार 
की रंगमंचीय धाराओं का ? या फिर स्वातंन्योत्तर नाटकों में से उन प्रदर्शनों का चयन जिन्होंने भारतीय 
रंगमंच की इस यात्रा को कोई ऐतिहासिक मोड़ दिया ? 
मगर यदि निर्देशकों के योगदान को ध्यान में रखते हुए चयन किया जाता, तो शायद जो निर्देशक 
इसमें शामिल किये गये थे, उनमें से कुछ न होते । कुछ अन्य निर्देशकों को यह छूट भी होती कि जिस नाटक 
६६/नटरंग-५३ 
