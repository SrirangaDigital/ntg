रावण संवाद के प्रसंग में, रावण जब खडा होकर अपने सभासदों से अंगद को सभा में बुलाने का परामर्श 
कर रहा था, तभी अंगद पीछे से जाकर उसके सिंहासन पर खड़े हो गये और संग्राम में राक्षसों की धुनाई 
करके रामदल में लौट गये है इस लीला में अंगद और रावण के वार्तालाप का कोई प्रसंग नहीं था है इस 
प्रकार यह लीलां कई रूपों में अनूठी और रामचरितमानस के प्रसंगों से भिन्न थी । 
राम-राज्यभिषेक 
अन्तिम दिन राम-राज्याभिषेक की लीला मव्य-प्रदेश के खजूरीताल की थी । इस मंडली के 
संस्थापक-संचालक महन्त राम भूमणदास जी हैं जो पारसी शैली में बड़े आडम्बर और भव्यता से राम- 
लीला करते है । वह स्वयं आशुकवि भी हैं, अत: लीला में समाजियों के सामने उनका भी आसन एक 
तखत पर लगता है । वहीं से बीच-बीच में मानस के साथ वह अपनी कविता भी गाते जाते हैं, जिसका अर्थ 
भी पात्रों द्वारा लीला में किया जाता रहता है । लीला के बीच-बीच में महन्तजी यदि उचित समझते है तो 
प्रवचन भी देने लग जाते है । 
उन्होंने यह लीला बडे आडम्बर से प्रस्तुत की । आरम्भ में परदे से बने पहाडों की कतार 
लगाकर मंच की ऊँचाई पर कैलाश पर्वत की गुफा में शंकर-पार्वती की भाँकी करायी गयी । राम का 
राज्याभिषेक बडी भव्यता से स्वर्ण सिंहासन पर कराया गया । राम तथा अन्य पात्रों के सच्चे मुकुट तथा 
रूपसज्जा बडी आकर्षक थी । राम को स्वर्ण के आभूषणों से सजाया गया था । 
राम-राज्याभिषेक का प्रसंग भी शायद महन्तजी का स्वयं गढा हुआ था । पहले दृश्य में महादेव 
शंकर ने पार्वतीजी को सूचना दी कि आज राम-रांज्याभिषेक है, अत: मैं नीलगिरि से काकभुशु:डि को साथ 
लेकर प्रभू के दर्शन" करने जा रहा हूँ । दूसरे दृश्य में जब पुरवासियों ने वसिष्ठ से अनुरोध किया कि राम- 
राज्याभिषेक तुरन्त हो, तो उन्होंने राम को बुलवाया । राम ने अपने वनवास का लम्बा विवरण देकर वसिष्ठ 
से अनुरोध किया कि मेरी अपेक्षा भरत राज्य के अधिक उपयुक्त हैं । परन्तु वसिष्ठ के समझाने पर वह 
राजा बनने को तैयार हो गये तब राज्याभिषेक की भव्य भाँकी खुली । इस दृश्य में रामचरितमानस का 
उपयोग हुआ है इसमें भी वेदों की स्तुति तथा वानरों की विदाई के महत्त्वपूर्ण प्रसंग छोड़ दिये गये । 
प्रस्तुति का अन्त चुटकी बजाने की लीला से हुआ जो एक अनुश्रुति पर आधारित है । भरत के 
अनुरोध पर वसिष्ठ राम की चरण-सेवा हनुमान से भरत को दिला देते हैं । तब हनुमान विचार करते हैं 
कि अब मैं क्या करूँ । उन्हें याद आता है कि एक दिन राजसभा में राम के जमुहाई लेने पर उन्होंने एक 
चुटकी बजायी थी जिसे सुनकर राम प्रसन्न हो गये थे है यह सोचकर कि राम मेरी चुटकी बजाने से प्रसन्न 
होते हैं, हनुमान एकान्त में जा बैठते हैं और चुटकी बजाने लगते हैं । इधर अन्तरयामी राम भी भक्त 
हनुमान की भावना की रक्षा के लिए कि उनकी कोई भी चुटकी व्यर्थ न जाये, निरन्तर जमुहाई लेने लगते 
है है इससे अयोध्या में राम को जमुहाई की बीमारी हो जाने की आशंका से हड़कम्प मच जाता है । वसिष्ठ 
हनुमान को ऐ९ढ़वाते हैं, और उन्हें समझाकर चुटकी बजाने से रोकते है । तब राम की भी जमुहाई रुक जाती 
है और वे स्वस्थ हो जाते है । अनुभूति पर आधारित यह लीला भी महन्तजी की कविता पर ही प्रस्तुत की 
गयी । बहुत खींचने पर भी लीला निर्धारित समय से आधा घंटा पहले ही समाप्त हो गयी । इस अलबेली 
लीला के साथ ही इस वर्ष का रामलीला महोत्सव भी समाप्त हुआ । 
संक्षेप में, कहा जा सकता है कि इस उत्सव में इस वर्ष मंडलियाँ लीला-प्रदर्शन का वह स्तर स्था- 
पित नहीं कर सकी जो विगत वर्षों में रहा था 1 आशा है मेले के आयोजक लीलाओं के स्तर को बनाये 
रखने की भविष्य में विशेष रूप से चेष्ठा करेंगे । मंडलियों को बुलाकर उन्हें मंच पर कुछ भी करने की 
छूट दे देना कहाँ तक उचित है, इस पर भी मेला संयोजकों को विचार करना चाहिये । 
नवरंग-५३3३ 
