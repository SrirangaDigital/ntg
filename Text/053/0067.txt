की वे आज सार्थक मानते हों उसे ही तैयार करें 1 तब, जाहिर है, इस समारोह को शक्ल कुछ और होती । 
यदि कुछ महत्वपूर्ण नाटकों को आधार बनाया जाता, तब भी यह छूट होती कि जो निर्देशक उस नाटक कौ 
सार्थक ढंग से करने को तैयार होता, या करना चाहता, वहीं उस नाटक को प्रदर्शन के लिए चुनता । इसमें 
ऐसा हो सकता था कि कुछ नाटक, जैसे नवान्न, कल्लोल न चुने जाते । यह शायद अचल ही होता, क्योंकि 
समारोह में उन्हें देखकर ऊब ही हो रहीं थी । यह जरूरी नहीं कि जिस नवान्न ने १ ९४४ में तहलका-सा 
मचा दिया था, उसकी आज भी सार्थकता हो है और अगर नहीं है, तो उसे खेलकर हम क्या सिद्ध करना 
चाहते हैं ? 
यदि महत्वपूर्ण प्रदर्शनों को आधार बनाया जाता तो, जाहिर है, यह निर्देश जरूरी हो जाता कि, 
प्रदर्शन का स्वरूप (डिजाइन) वही हो जैसा कि पहले था । मगर इस मापदंड की बहुत-सी सीमाएँ हैं ।; 
अक्सर अभिनेता वहीं नहीं हो सकते जो पहले थे, और अगर हों भी तो उनके अभिनय में बहुत अन्तर आना 
अनिवार्य है । प्रदर्शनों की कसौटी अपनाने पर शैली और नाट्य-रूप सम्बंधी परेशानियाँ ज्यादा सामने 
आती है । इसीलिए इसको मापदंड बनाते ही शायद यह जरूरी हो जाता कि वे ही प्रदर्शन चुने जायें जिनमें 
बहुत ज्यादा तबदीली न करनी पडे, और ऐसे प्रदर्शन अपेक्षाकृत युवा निर्देशकों के ही होते । इसीलिए यह 
आश्चर्यजनक नहीं है कि चक्रव्यूह और गिनीपिग ने इस समारोह में काफी प्रभाव डाला, क्योंकि चक्रव्यूह 
बहुत हाल का एक सफ़ल प्रदर्शन है, और गिनीपिग का मुख्य अभिनेता पहले प्रदर्शन का ही अभिनेता था 
जिसने इस प्रस्तुति को काफी प्रभावकारी बनाये रखा । 
यदि इस समारोह में भारतीय रंगमंच की विभिन्न धाराओं का प्रतिनिधित्व करना होता, तो 
निश्चय ही इसमें पारसी रंगमंच, व्यायावसायिक रंगमंच, कहानी का रंगमंच और उपन्यासों पर आधारित 
रंगमंच को शामिल करना जरूरी हो जाता । इन सबके न होने से लगा कि शायद यह तो इसका उद्देश्य 
बिलकुल ही नहीं था । और यदि प्रदर्शन या नाटक का ऐतिहासिक महत्व चयन-कुंजी होती, तो निश्चय ही 
और बहुत-से नाटकों और प्रदर्शनों को शामिल करना जरूरी था है वैसे भी रंगमंच की बीस-तीस साल की 
यात्रा में ऐसी बहुत-सी छोटी-बडी प्रस्तुति" होती हैं जो चाहे अपने आप में क्लासिक न मानी जा सकें, 
पर वे रंगमंच को नयी दिशा देने में बहुत ही महत्वपूर्ण भूमिका अदा करती हैं । तो फिर किसी पन्द्रह दिन 
के नाट्य-समारोह के लिए, जो पूरे भारतीय रंगमंच का पुनरावलोकन करने का दावा करता हो, किस 
प्रकार की प्रस्तुतियाँ चुनी जानी चाहिये है वे जिन्होंने भारतीय रंगमंच को कोई नयी दिशा दी हो ? या 
वे जो बहुत लोकप्रिय हुई हों ? या वे जिन्हें रंगमंच की जानी-मानी हस्तियों ने तैयार किया हो ? 
कुल मिलाकर लगा कि अकादेमी ने कोई एक मापदंड न चुनकर बहुत कुछ एक साथ करने की कोशिश 
की है ऐसा महसूस हुआ कि एक ही समारोह में महत्वपूर्ण निर्देशकों, नाटककारों, प्रदर्शनी. और अभिनेताओं 
को शामिल करने के साथ-साथ प्रादेशिक प्रतिनिधित्व का भी ध्यान रखने की कोशिश की गयी । नतीजा यह 
हुआ कि कुछ भी सहीं ढंग से स्थापित नहीं हुआ । इस समारोह में एक तरफ तो नवान्न-जैसा नाटक था 
जो १ ९४३ में लिखा गया था ; और, दूसरी तरफ, वाड़ा चिरेबन्दी भी, जो बहुत ही हाल में लिखा गया है 1 
एक तरफ एक प्रतिष्ठित बुजुर्ग निर्देशक की कल्लोल-जैसी पुरानी पड़ गयी प्रस्तुति, और. दूसरी तरफ 
चक्रव्यूह की लगभग ताजा जीवन्त प्रस्तुति जिसे अपेक्षाकृत युवा निर्देशक ने रचा है है 
फिर बहुत-से प्रदर्शन ऐसे थे जो पहली बार हुए थे तो इतना नयापन लिये हुए थे, पर आज बेहद 
उबाऊ और थके-थके-से लगे, जैसे, हमन, आधे अधूरे, अदृधा युग, आदि । एक तरफ बादल सरकार- 
जैसे महत्वपूर्ण नाटककार का कोई नाटक न होना, और दूसरी तरफ मधु राय-जैसे अपेक्षाकृत सामान्य 
नाटककार के नाटक का शामिल किया जाना ; सुनो जनमेजय नाटक का बी० एम० शाह द्वारा निर्देशन 
जिनकी विशेषता किसी अन्य शैली में रही है ; या गोविन्द देशपांडे का उद्धवस्त धर्मशाला, श्रीराम लागू के 
नटरंग-५ ३ / ६७ 
