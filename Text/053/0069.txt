जो युवा रंगकर्मी और दर्शक थे, जिन्होंने इन निर्देशकों और उनकी विशेष प्रस्तुतियों के" बारे, मैं 
बहुत सुन रखा था, उनकी अपेक्षाएं इस समारोह में कुछ और किस्म की थीं । परन्तु एक-दो को छोड़कर 
अधिकांश से वे भी बहुत निराश ही लौटे । उनको ज्यादातर प्रस्तुतियाँ बहुत विसी--मिटो-सी लगी, कुछ भी 
नयापन नहीं, कोई चिंगारी नहीं । जैसे, उत्पल दत्त के करुलोल का नाम बहुत सुना था, पर प्रस्तुति देखने के 
बाद यह सोचने पर मजबूर होना पड़ा कि हो सकता है स्वतन्त्रता के फौरन बाद इस नाटक की विषय- 
वस्तु ने लोगों को आकर्षित किया हो; पर प्रस्तुतीकरण की दृष्टि से पूरा प्रदर्शन बहुत ही ढीला, और 
अभिनय सर्वथा भुला देने लायक था है इससे नये रंगकर्मियों के मन में एक और भी परेशान करनेवाला 
सवाल उठा कि क्या उत्पल दत्त-जैसे जाने-माने निर्देशक ऐसे ही नाटक करते है ? क्या ऐसी प्रस्तुतियों के 
लिए ही वह विख्यात हैं ? अधिकतर प्रस्तुतियों से ऐसा ही मोहभंग हुआ । तब लगा की पुराने नाटकों का 
प्रदर्शन करवाकर अकादेमी ने निर्देशकों के साथ बेहद अन्याय किया । उनके योगदान को सहीं रूपसे नहीं 
प्रस्तुत किया जा सका है 
पर क्या यह गलती सिर्फ अकादेमी की थी, या इस निर्णय का कुछ उत्तरदायित्व निर्देशकों पर 
भी है है कोई निर्देशक चाहता तो यह कह सकता था कि अमुक नाटक मैं आज नहीं करूँगा, क्योंकि उसकी 
आज के परिवेश में कोई सार्थकता नहीं है । इस सिलसिले में एक मित्र की बात याद आती है 1 उसने 
बताया कि शम्भु, मित्र से किसी ने दो-तीन वर्ष पहले कहा कि वह उनके रक्तकरबी के उस प्रदर्शन 
की, जिसे आज से तीस साल पहले इतना पसन्द किया गया था, उन्हीं अभिनेताओं के साथ नयी प्रस्तुति 
की फिल्म बनाना चाहता है । शम्भु मित्र ने उत्तर में कहा बताते है कि उस समय रंगमंच की पूरी भाषा 
और स्थिति बहुत अलग थी है आज उन्हीं अभिनेताओं के साथ उसको तैयार और रिकार्ड करके जो प्रभाव 
पडेगा वह बेहद हास्यास्पद होगा, और इससे उनकी अपनी प्रतिष्ठा पर भी असर पडेगा है तो, यह 
निर्देशकों के लिए भी निर्णय करना सम्भव होना चाहिये था की उनके लिए क्या करना उचित है, क्या 
नहीं । 
हबीब तनवीर का आगरा बाजार जो आज से पन्द्रह-भ" साल पहले एक तहलका-सा मचा दिया 
करता था, उसमें भी अब कोई विशेष सार्थकता नज़र नहीं आयी । इस नाटक का रूपबन्ध, जो आज से 
कुछ साल पहले एक नयापन लिये हुए था, …अब बहुत दिशाहीन लगता है । इस नाटक का सबसे 
आकर्षक हिस्सा था संगीत । उस समय जब अधिकतर नाटक संगीत का इस्तेमाल नहीं करते थे, यह 
संगीत एक बहुत ही सक्षम नाटकीय युक्ति के तौर पर प्रभावित करता था । पर आज जब बहुत-से प्रदर्शनों 
में संगीत और नृत्य का प्रयोग होने लगा है, तब इस संगीत में कोई ऐसा नयापन या विशेषता नहीं नज़र 
आयी जो दर्शक को झकझोर दे । 
ब० व ० कारन्त के हयवदन को मैंने दिशान्तर द्वारा की गयी हिन्दी प्रस्तुति में देखा था, जो बहुत 
सहज और प्रभावपूर्ण लगा था । उस समय सूत्रधार का कहानी के अलग-अलग हिरुसों को जोड़ना, कठपुत- 
लियों द्वारा पदमिनी के मन की बात को सामने लाना, बहुत हीपैनये और आकर्षक प्रयोग लगे थे । साथ ही 
दिशान्तर के अभिनेताओं ने भी इस प्रस्तुति में बहुत जान डाल दी थी । परन्तु इस समारोह में कारन्त द्वारा 
ही निर्देशित कन्नड़ का हयत्रदन इतना निरर्थक और आकर्षणहीन लगादुक्रि यह-सवाल भी उठेने लगा कि 
क्या इस नाटक की सार्थकता ही खत्म हो रहीं है ,? या कारन्त ही नाट्य-रुप की इतनी उधेड़-धुत में फँस 
गये हैं कि नाटक की विषववस्तु के साथ न्याय नहीं कर पा रहे हैं ? कुल मिलाकर यह हुंबड़ा उबाऊ-सा 
अनुभव था 1 
इस समारोह का एक बहुत्, बडा आकर्षण था सत्यदेव दुबे द्वारा निर्देशित अन्ध, युग, जिसमें 
नसीरुदूदीन शाह और अमरीश पुरी-जैसे अभिनेता काम कर रहे थे । यह नाटक, जिसमें हमेशा बहुत-सी 
नवरंग-५३3६९ 
