हिन्दी में खेला गया; बँगला में नाटक लिखे गये, हिन्दी में खेले गये तुरन्त । इसी प्रकार अन्य भारतीय 
भाषाओं के नाटकों को नटरंग हमें हिन्दी में उपलब्ध लगातार सीधे कराता रहा, और परोक्ष रूप में भी 
यह काम होता रहा । जिस प्रकार हम सब एक कुटुम्ब हो गये थे, एक साथ हो गये थे, उसमें नटरंग का 
योगदान बहुत ही महत्वपूर्ण रहा । ये दो बातें बहुत महत्व की हम लोगों' के लिए रहीं, जो उस समय के 
रंगकर्मी थे । 
इसके साथ ही, कुछ ऐसे व्यक्ति जुड़े हुए रहे नटरंग के साथ, नटरंग को उनका सहयोग और 
आशीर्वाद प्राप्त होता रहा, जैसे शम्भु दादा 1 मैं समझता हूँ कि आज उनका यहाँ होना अपने आप में एक 
तरह से बहुत ही बडी बात है । जैसा सब जानते हैं, शम्भु दादा का स्वास्थ्य ऐसा है कि वह ज्यादा 
यात्रा नहीं करते, चलते नहीं है लेकिन फिर भी नटरंग के प्रति, नटरंग के सम्पादक के प्रति, नटरंग परि- 
वार के प्रति, उनका जो लगाव है वह जाहिर करता है कि नटरंग ने एक खला को भरा जो बहुत जरूरी 
था, एक ऐसी भूमिका उस समय उसने निभायी । 
इसी प्रकार उस समय के जितने लेखक थे, जितने रंगकर्मी थे, किसी-न-किसी रूप में हम लोग सब 
नटरंग से जुडे रहे है मैं बहुत थोडे-से शब्दों में ये दो बातें कहकर एक बात और कहता चाहूँगा कि नेमिजी 
बहुत दिनों तक हमारे बीच रहें और इस पत्रिका को लगातार इसी रूप में निकालते रहें, और जितना 
सहयोग हम सब से बन पड़े उससे कहीं अधिक हम सब उनको देने की कोशिश करें । नटरंग फले-फूले, 
इसी कामना के साथ मैं अपनी यह बात समाप्त करता हूँ । 
मृणाल पांडे 
१र्रकेप्र'य मित्रों, 
नटरंग के साथ मेरा सम्बन्ध पाठक का और लेखक का तकरीबन बीस साल पुराना हो गया 
है । और इस दौरान लगभग तीन-चौथाई जो कुछ भी मैंने नटरंग के लिए लिखा, वह नेमिजी 
के न टाले जा सकनेवाले आदेश की चाबुक के नीचे ही लिखा 1 स्वभाव से मैं काफी आलसी हूँ और 
साहित्येतर विधाओं पर हिन्दी में लिखने में मुझे बहुत देरी लगती है । लेकिन नेमिजी ने जब-जब फटकारा, 
तब-ब किसी-न-किसी तरह से दिमाग का कोई हिस्सा संचालित हुआ और तुरन्त वह चीज लिख गयी । 
इसमें पुस्तकों की समीक्षाएं भी शामिल हैं । नेमिजी ने चार-चार, पाँच-पांच पुस्तकों के बंडल मेरे पास भेजे 
और, मुझे लगता है, जान-बूझकर खराब पुस्तकों के बंडल भेजे । और जब मैंने इसकी शिकायत की तो 
नेमिजी ने अपनी उस चिर-परिचित मुस्कराहट से, जिसके सामने सभी हथियार डाल देते हैं, मुझसे कहा 
कि इसीलिए तो तुम्हारे पास भेजे थे । तो नेमिजी के साथ, क्या कहा जाये, संवाद हमेशा रहा, वाद- 
विवाद भी बहुत होता रहा । बहरहाल, जहाँ तक नटरंग का सवाल है, यह एक ऐसी पत्रिका है कि जो 
भी व्यक्ति रंगमंच में रुचि लेता है, या स्वयं नाटक रचना करना चाहता है, या कर रहा है, उसके संस्कारों 
को आकार देने में नटरंग ने जो भूमिका अदा की है, मेरे खयाल में, उसकी हिन्दी में कोई तुलना नहीं हो 
सकती है । 
हमारे समय में, धीरे-धीरे पिछले बीस सालों में, जितना मैंने देखा है, हिन्दी में साहित्येतर विषयों 
पर लिखना कम होता चला गया है । एक बहुत छोटा मुट्ठीभर वर्ग रह गया है जो साहित्येतर विषयों पर 
कभी-कभार कलम चलाता है, और वह भी बडे आग्रह और बहुत दबाव के बाद । अधिकतर लोग जो 
साहित्येतर विषयों पर आधिकारिक तीर से लिख सकते हैं, धीरे-धीरे अन्यान्य कारणों से अंग्रेजी में लिखने 
नटरंग- ५ ३/९ 
