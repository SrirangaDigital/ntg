निर्देशन में, जबकि न तो वह नाटक इतना महत्वपूर्ण रहा है, न डा० लागू की ख्याति निर्देशक के रूप मैं 
बहुत अधिक है । रतन शिवम इस समारोह के सबसे युवा निर्देशक थे, और उनका चक्रव्यूह संभवत: समारोह 
का सबसे आकर्षक प्रदर्शन था । पर इससे यह सवाल हर युवा निर्देशक के दिमाग में जरूर आया होगा कि 
यदि इस पीढी के निर्देशकों के काम को भी इस समारोह में दिखाने की सम्भावना थी तो मात्र चक्रव्यूह ही 
क्यों चुना गया है इसका भी कोई उचित मापदंड था या नहीं ? 
इस सबके परे एक और बात, जो संगीत नाटक अकादेमी के अध्यक्ष ने भी कहीं है, कि इस समा- 
रोह में इब्राहिम अलकाजी तथा शम्भु मित्र का कोई भी प्रदर्शन न होना आधुनिक भारतीय रंगमंच के प्रति- 
निधि चयन की दृष्टि से एक बहुत बडी खामी है । जहाँ शम्भु मित्र का योगदान भारतीय रंगमंच को एक 
गहराई, नया अर्थ और विशिष्ट रंगमंचीय भाषा प्रदान करने का है, वहीं इब्राहिम अलकाजी ने रंगमंच को 
एक नयी चाक्षुष सीश्लेष्टता और गरिमा प्रदान की है । इन दोनों का प्रतिनिधित्व न होने से निश्चय ही 
पिछले चार दशकों के रंगमंच का पूरा रूप नहीं दीख सका । 
यह तो हुई चयन और उससे उठते सवालों की बात । मगर इस सचाई को नकारा नहीं जा सकता 
कि यह समारोह एक बहुत ही विशिष्ट आयोजन था 1 सवालों के बावजूद, एक ऐसा समारोह जिसमें 
भारतीय रंगमंच के जाने-माने निर्देशकों के नाटक हों, काफी उत्सुकता और अपेक्षाएं तो पैदा करता ही 
है । नये रंगकर्मियों को इसलिए उत्साह था कि जिन नामों को उन्होंने सिर्फ किताबों में पढा या लोगों से सुना 
है, उनका काम अब वे खुद देख पायेंगे । वरिष्ट रंगकर्मियों का उत्साह शायद नरेंस्टेलजिया से जन्मना था कि 
जिन पुरानी प्रस्तुतियों ने उन्हें बहुत प्रभावित किया था उन्हें आज फिर से देख पाने का मौका था । फिर 
हैश भर के रंगकर्मियों का इस तरह से इकटूठे होना भी अपने आप में काफी आकर्षक बात थी और संगीत 
नाटक अकादेमी की उपलठिध भी । " 
एक बात और । समारोह में भारतीय रंगमंच की विविधता का--- चाहे वह कथ्य के स्तर पर हो या 
रूप के स्तर पर - एक बड़ा ही सजीव परिदृश्य मिला । एक तरफ़ आधे अधूरे, वाड़ा चौरे-बी-जैसे 
बिरुकुल यथार्थवादी नाटक, जो आज के शहरी समाज की समस्याओं से जूझते हैं; दूसरी तरफ चक्रव्यूह, 
हमन, अन्धा युग जैसे नाटक, जो मिथक पर आधारित हैं, और रूप के स्तर पर अपनी परम्परा 
से जुड़ने के प्रयास को सूचित करते हैं । कल्लोल, गिनीपिग, सुनो जनमेजय और घासीराम कोतवाल 
जैसे राजनैतिक कथ्य के नाटक, जो तीनों ही व्यवस्था के बदलाव की बात करते हैं, पर बिलकुल ही अलग- 
अलग रूप अपनाते हैं । या फिर कुमारनी अगाशी जैसे कौतूहल (ससर्वेस) के नाटक, जो दर्शकों की दिल- 
चस्वी बनाये रखते हुए मानवीय सम्बन्धी को उजागर करते हैं । समय के लिहाज से भी पिछले करीब ४५ 
वर्षों की रंगमंचीय परम्परा की निरन्तरता को सामने रखने में सफल रहा यह समारोह । 
समारोह के दौरान और उसके बाद अलग-अलग लोगों की प्रतिक्रियाएँ बहुत दिलचस्प थीं 1 बहुत- 
से दर्शकों ने इन्हीं नाटकों की, इन्हीं निर्देशकों द्वारा की गयी, पहली प्रस्तुतियाँ देख रखी थीं, और उनकी 
कुछ यादें उनके दिमाग में थीं । साथ ही इसी वजह से कुछ अपेक्षाएं भी थीं । इन दर्शकों को अधिकतर 
प्रस्तुतियाँ देखकर कुछ निराशा-सी हुई, क्योंकि जो असर इन प्रदर्शनों ने आज से पन्द्रह-बीस साल पहले 
डाला था, वह आज नहीं पैदा हो सका । हो सकता है कि बिरुकुल नये दर्शकों को ये बहुत सार्थक लगी हों । 
पर जो लोग इनसे पिछली प्रस्तुति के आनन्द की अपेक्षा रखकर देखने गये थे, उन्हें यह लगता रहा कि 
इनमें वह बात नहीं जो पहले थी । -इसका यह मतलब यह नहीं कि प्रस्तुतियाँ अर्थ-व्याख्या या अभिनय की 
नजर से कमजोर थीं, पर जो भी थीं, जैसी भी थीं, वैसी नहीं थीं । इससे यह विचार और पनका होता है 
की रंगमंच की सार्थकता और प्रभाव बहुत गहरे ढंग से अपनी विशेष परिस्थितियों और समय से जुड़ा 
होता है, उस अनुभव को दोहराना सर्वथा असम्भव है । 
'६च/नटरंग-५३ 
