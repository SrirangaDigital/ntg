एक स्मरणीय प्रस्तुतीकरण था । 
प्रतिभा अग्रवाल के अनुवाद में बँगला मुहावरों 
के शान्दिक रूपान्तर कई जगह कानों में बहुत 
खटकते थे । कविताएँ बडी रूमानी भाषा और सपाट 
लय में अनूदित हुई हैं, जिससे कथ्य की ध्वनि 
बदल जाती है, बरिल्कि वह कुछ बनावटी और झूठा 
मालूम पड़ने लगता है । 
बादल सरकार का दूसरा नाटक था तीसवीं 
शताब्दी जिसे कूछ परिवर्तन करके हिरोशिमा नाम 
से इब्राहिम अ-षे-काजी के निर्देशन में दिशान्तर ने 
प्रस्तुत किया । बादल सरकार का यह नाटक इति- 
वृत्तात्मक सामग्री के संयोजन द्वारा हिरोशिमा में 
अणुबम के प्रयोग और उसके कारण मानवीय 
विनाश के लिए आज के आम भारतीय आदमी की 
जिम्मेदारी, चिन्ता. और मानवीय प्रासंगिकता पर 
बल देता है । शरद हिरोशिमा प्रसंग की पाशविकता 
की बात सोचते-सोचते पागल हो गया है और 
तीसवीं शताब्दी को फोन करके आज के आदमी 
की सफाई देने की कोशिश कर रहा है । उसकी 
पत्नी इस यातना में उससे सहानुभूति रखती है, 
उसकी देखभाल करती है । कई वर्ष बाद उनका 
मित्र साधन विदेश से आता है तो वह शरद की 
इस हालत से चिन्तित होता है । और फिर पूर्वाव- 
लोकन में कई साल पहले की हिरोशिमा के अप- 
राधियों के ऊपर 'मुकदमे' की वह रिहर्सल याद 
आती है " जो साधन और शरद दोनो" ने मिलकर 
की थी और हिरोशिमा के पूरे प्रसंग की असलियत 
का, अन्वेषण किया था ३। हिरोशिमा की घटना से 
सम्बन्धित सारा "साक्ष्य" इसी संदर्भ में प्रस्तुत होता 
है । नाटक का अन्त होता है, शुरू की भाँति हो---- 
दूसरे कमरे से शरद की आवाज सुनाई पड़ती है, 
तीसवीं शताब्दी को फट्वेंनि करते हुए । 
इस भाँति नाटक वृत्तात्मक सामग्री का उपयोग 
करते हुए भी मूलत: एक मानवीय दस्तावेज. है, केवल 
तथ्यों का डरावना या धिनौना संकलन या दृश्य 
रूपायन नहीं । उसकी सार्थकता उसके मानवीय----- 
समकालीन भारतीय इंसान की चेतना के-संदर्भ में 
५४ 
नटरंग 
ही है है 
दिशान्तर के प्रदर्शन में उसे इतना वृतात्मक 
बना दिया गया है कि उसकी यह सीधी सार्थकता 
खत्म हो गयी है । हिरोशिमा युद्धकालीन अमे८ 
रिकी सरकार की तीखी आलोचना है----: सूचना- 
प्रधान अनुभव, पुराने बुरे स्वप्न की याद ताजा करने 
वाला । पर वह आज के आदमी को लिप्त 
नहीं करता । उसके लिए नाटक में शरद 
का जीवन्त, मानवीय और केन्द्रीय बना रहना 
आवश्यक था । इसी प्रकार ब२झरों के निबन्धन वाला 
प्रसंग निकालकर, वाचकों द्वारा टिप्पणी पढ़वा८ 
कर, काजुओ और डाक्टर वाले नये प्रसंग जोड़कर 
नाटक का पूरा सन्तुलन बदल दिया गया है । और 
यह सब परिवर्तन प्रदर्शन को दहशतनाक चाहे 
जितना बनाता हो, भारतीय मनुष्य के साथ गहरे 
भावात्मक तादात्म्य को खमुँत्म कर देता है 1 नाटक 
व्यायापक रूप में मानवीय से अधिक संकीर्ण राजनै- 
तिक हो जाता है 1 इसलिए प्रदर्शन का समग्र प्रभाव 
आतंक या दहशत पैदा कुरता है, किसी गहरी 
बेचैनी या करुणा या त्रासदी का भाव नहीं 
जगाता । 
मगर इसके बावजूद प्रदर्शन अपने आप में 
बहुत प्रभावी था । दृश्य-रचना, ध्वनि और प्रकाश 
के सुचिन्तित प्रभाव, रंगों और छायाओं के पैटर्न, 
अभिनय-स्थलों के कई तल, स्थाइडों का उपयोग, 
अभिनेताओं की गतियों' और समूहन, उनकी वाणी 
का संयोजन, सभी पर एक कुशल और संवेदनशील 
निर्देशक की छाप थी-----. निर्देशक की जो अपने 
दृश्यात्मक संयोजन से दर्शकों को बाँधिना जानता है 
और बाँधे रखता है । दृश्यबंध में खास तौर से रूप 
और प्रभाव दोनों की बडी कल्पनाशीलता थी । 
उमर मचान पर बैठे हुए गवाह जब सीढियों से 
उतरकर सामने के नीचे चबूतरे पर आकर खड़े 
होते तो गति, ध्वनि और सन्नाटे का मिला-जुला 
प्रभाव दर्शक को स्तब्ध कर देता था । मगर 
स्लरइडों का उपयोग जरूरत से कुछ ज्यादा लगा, जैसे 
बात- को अनावश्यक - रूप से बार-बार घिसा जा 
