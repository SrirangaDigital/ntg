लेख 
रंगमंच की भाषा में कविता 
निवेदिता 
४८ / नटरंग-६री 
० 
र गमंच और कविताओं का पुराना रिश्ता रहा है । आधुनिक हिन्दी रंगमंच में 
कविताओं का इस्तेमाल एक प्रयोग की तरह ही किया जा रहा है । पिछले एक 
दशक में कविताओं के रंगमंचीय प्रयोग की अगर समीक्षा की जाए तो यह कहना 
मुशिकल है कि कविताओं का रंगमंचीय प्रभाव एक सम्पूर्ण नाटक का स्वाद देता है । 
बहस फिलहाल जारी है कि कविताओं की नाटकीय प्रस्तुति रंगमंच के विस्तार में मदद 
बनेगा या नहीं ? 
आधुनिक हिन्दी रंगमंच में ऐसे प्रयोगों को अगर रेखांकित क्रिया जाए तो ऐसी 
कोशिशें वहुत सफल नहीं हुई हैं । हालाँकि भारतीय रंग-परम्परा में वाचिक परम्परा 
काफी मजबूत रही है । रामायण की प्रदर्शन परम्परा का भूल उसके वाचन और गायन 
परम्परा में है, खासकर महाकाव्य परम्परा में वाचन गायन का तत्व इतना प्रबल है 
कि आधुनिक भाषाओं में कुछ महाकाव्य केवल गायन के लिए ही लिखे गए । ऐसे 
प्रयोग बंगाल और गुजरात में काफी सफल रहे । बांग्ला के मशहूर अभिनेता शम्भु मित्र 
जब कविता वाचन करते थे तो दर्शक दीर्घा में भारी भीड़ रहती थी । लेकिन अभी 
तक हिन्दी रंगमंच में कविता वाचन की परम्परा विकसित नहीं हो पायी । 
दरअसल कविता की रंगमंचीय प्रस्तुति को लेकर कई अवधारणाएँ हैं । रंगकर्मियों 
का एक हिस्सा मानता है कि कविता को रंगमंच अपनी शर्तों पर ग्रहण बनेगा । प्रश्न 
यह भी उठता है कि आखिर कविता को रंगमंच पर ताने की ज़रूरत क्यों पडी? 
इसमें कोई सन्देह नहीं की हर एक कला मनुष्य के अन्तर को बाहा से जोड़ने 
का माध्यम है । वह अपने भीतर और बाहर जिन अनुभवों से गुजरता है; उसकी 
अभिव्यक्ति किसी न किसी रूप में होती है । नाटक और रंगमंच कला के सारे माध्यमों 
में से सबसे जटिल है । नाटक के लिए सिर्फ शब्द महत्वपूर्ण नहीं है । शब्द के साथ 
स्वनि, दृश्यबंध, संगीत, नृत्य, कथानक सब मिलकर एक नाटक की रचना होती है । 
जिस प्रकार शब्दों के बिना साहित्य क्री कल्पना नहीं की जा सकती, रंग रेखाओं के 
बिना चित्रकला की कल्पना नहीं की जा सकती वैसे ही रंगमंच में इन सारे तत्वों के 
बिना एक पूर्ण नाटक की कल्पना नहीं की जा सकती । नाटक एक प्रदर्शनकारी कला 
है जबकि कविता के साथ ऐसी कोई शर्त नहीं है । 
कविता का रंगमंचीय इस्तेमाल से ज्यादा यहाँ कविता पाठ की मजबूत परम्परा 
रही है । ऐसे पाठ इतने प्रभावपूर्ण होते थे कि इसमें पा भीड़ उमड़ती थी । कविताओं 
सितम्बर, २००२ 
