साथ ही दर्शक को कपडे का सही रंग नहीं दीखता और 
अभिनेता पर से ध्यान हटकर बार-बार वेशभूषा पर ही 
जाता है । इसीलिए मंच पर रेशम का आभास पैदा करना 
जरुरी है, रेशम पहनाना नहीं 1 यह हम विभिन्न प्रकार के 
सूती कपडों द्वारा कर सकते है जिनके लटकने का प्रभाव 
और चमक कुछ-कुछ रेशम जैसा ही हो । बड़े-बड़े ऊनी 
लिबास बनाने के बजाय कुछ खुरदरे और भारी सूती कपडे 
लिये जा सकते है जो वही असर पैदा करें । इस तरह के 
काम के लिए तरह-तरह का टाट काम में आता है जो मंच 
पर अक्सर बहुत प्रभावशाली लगता है । पर विभिन्न 
मुनावटों पर प्रयोग अधिकतर शैलीबद्ध नाटकों में होता है 
और यहाँ तरह-तरह के मिश्रणों की बहुत संभावना है । 
इसी के साथ अब कुछ शैलीबद्ध नाटकों में वेशभूषा की 
समस्या पर भी तौर किया जा सकता है । निस्सन्देह यहाँ 
भी बुनियादी उसूल वही रहते हैं, पर परिकल्पना में रचना- 
स्मकता की कहीं अधिक संभावना है । ऐसे नाटकों में हमारे 
सामने कोई ठोस यथार्थ नहीं होता, जिससे मिलती-जुलती 
वेशभूषा की जरूरत हो । ऐसे नाटकों में उनका कथ्य ही 
सबसे अधिक महत्त्वपूर्ण होता है । वेशभूषा भी नाटक के 
क्या को ही उभार बस यही शर्त है । बाकी सब वेशभूषा 
रचनेवाले की कल्पना-शक्ति पर है है 
उदाहरण के लिए, अंधा युग जैसे नाटक की वेशभूषा 
बनानी हो तो यह केवल कल्पना के आधार पर ही हो 
सकता है, कयोंकि महाभारत युग के कोई चाक्षुष दस्तावेज 
उपलब्ध नहीं है । इसलिए हमारे पास रह जाता है नाटक 
का माहौल, भूड, स्थितियाँ और पात्र विशेष के मूल चारि- 
विक गुल । इसी नाटक को ग्रामीण या आदिवासी 
जीवन के परिप्रेक्ष्य में देखना भी संभव है । उस हालत में 
हम उसकी वेशभूषा वास-फूस से, पत्रों से, कौडियों आदि 
से, या खुरदरी सामग्री से बनी होने की कल्पना कर सकते 
हैं 1 उसमें धृतराष्ट्र किसी आदिवासी राजा की भाँति ही 
सज्जित होगा और बाकी सब शायद नंगे बदन, सिर्फ 
ऊँची-सी धोती और कुछ माला इत्यादि पहनेंगे । 
पर अंधा युग को ही अगर एक बहुत - सुसंस्कृत सभ्य 
समाज के परिप्रेक्ष्य में देखा जाय, तो शायद धुतराष्ट्र रेशमी 
भव्य कपडों में और योद्धा आदि भी लोहे के कवच आदि 
में सुसज्जित किये जायें । पर इसमें कोई सीमा नहीं है और 
अंधा युग जैसे नाटक के लिए उपयुक्त वेशभूषा तैयार करने 
के कितने ही तरीके हो सकते है । और यहीं वेशभूषा के 
रचनाकार के लिए सबसे बडी चुनौती है है 
८२ / नटरंग- ३ ८-३ ९ 
ऐसे ही हयवदन नाटक में काली है, जिसकी कोई 
निश्चित शारीरिक पहचान नहीं है 1, अगर है तो वही जो 
किसी तो-किसी कलाकार ने कत्यित की है, और जिसे हम 
मूर्तियों और कैलेंडरों में देखते हैं । पर क्या जरूरी है कि 
काली वैसी ही हो १ उसका संदर्भ दूसरा हो सकता है, अव- 
धारणा भी अलग हो सकती है । किसी भी खास सामाजिक 
परिवेश में परिकल्पना-: को काली की वेशभूषा बनाते 
समय पूरी छूट है । इसमें वेशभूषा बहुत टीमटामवाली भी 
हो सकती है, जिससे उसके अलौकिक होने का अहसास हो ; 
और यह वेशभूषा साधारण और सांकेतिक भी हो सकती 
है, जहाँ काली से जुडे हुए कुछ तत्वों को परिकल्पना में 
लिया गया हो । ऐसे में रंगों की प्रतीकात्मकता का खास 
महत्त्व है । जैसे, लाल का हिसा और शीतल रंगों का शति 
प्रकृति के लोगों के लिए, आदि । 
सांकेतिकता का इस्तेमाल वेशभूषा-योजना में और भी 
कई तरह से होता है । जैसे, अदन में ही कपिल और 
देवदत्त को' करीब-करीब एक-से ढंग के कपड़े पहनाये जो 
सकते हैं । कपिल के शरीर के चुस्त और सुगठित रूप को 
उभारने के लिए उसकी कमर में पटका बाँधा जा सकता है 
जबकी देवदत्त को एक लंबा उत्तरीय दिया जा सकता है, 
जो उसके हाथ पर टिका रहता है । इससे उसके शारीरिक 
रूप से बहुत सक्रिय होने की संभावना नहीं रहती, पर एक 
गरिमा मिलती है । इसी के साथ देवदत्त के समृद्ध होने का 
संकेत उसकी पूरी पोशाक की बजाय सिर्फ उसके उत्तरीय 
के रेशमी होने से, या थोडा चमकीला होने से, चल सकता 
है । फिर उत्तरीय को बाँधनेया ड़ेप करने के अलग-अलग ढंग 
भी उनके बदलते शारीरिक रूप की ओर इशारा कर सकते 
हैं । जैसे, सिर बदलने के फौरन बाद तो देवदत्त कपिल की 
तरह कसा हुआ फैटा बाँध सकता है, पर धीरे-धीरे दूसरे 
अंक में अपनी उसी शैली पर वापिस आ सकता है जो सहज 
ही आ रहे शारीरिक बदलाव को उभार सके 1 
शैलीबद्ध नाटकों के अलावा ऐसे भी अनेक नाटक है 
जो ऐतिहासिक घटनाओं, चरित्रों या किसी बीते हुए युग 
के प्रसंगों से संबंधित होते हैं । ऐसे नाटकों की वेशभूषा 
तैयार करने के लिए सबसे पहली जरूरत है उस काल का 
विस्तृत अध्ययन । इसके लिए उस काल के वस्त्र, कपडों 
आभूषण, कला, इमारतों, रहन-सहन, रंग आदि की जान- 
कारी पाना आवश्यक है । यह जानकारी अधिकतर तो 
पुस्तकों में मिलती ही है, नहीं तो उस काल की मूर्तियों, 
चित्रों, भित्ति-चित्रों आवि से भी पता लगायी जा सकती 
