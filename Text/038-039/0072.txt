परीक्षा-निरीक्षा होती रही है, पर प्रकाश-योजना के बारे में 
जो कुछ हुआ है उसके बारे में अधिक-से-अधिक इतना ही 
कहा जासकता है कि यथासंभव हर कोशिश की गयी है । 
दुख की बात यह है कि इस बीच निर्देशकों और अभि- 
नेताओं की दुनिया में रंग-सृष्टि में प्रकाश के महत्त्व के संबंध 
में कोई वास्तविक सजगता पैदा हुई हो ऐसा नहीं लगता । 
सच बात यह है कि नाटक और उसकी मंच-सज्जा और 
प्रकाश-व्यवस्था के बारे में दो-एक को छोड़कर अधिकतर 
लोग कोई सोच-विचार नहीं करते । इसीलिए प्रकाश- 
व्यवस्था करने में मुझे इतनी और ऐसी-ऐसी समस्याओं का 
सामना करना पड़ा है कि उन सबको लिखने बैदूं तो एक 
मोटा पोथा तैयार हो जायेगा । 
दूसरी ओर यह बात भी सहीं है कि आज भी जो लोग 
रंगमंच पर प्रकाश-व्यवस्था का काम करते हैं, वे नाटक की 
तरफ गंभीरता से ध्यान देते हैं इसका कोई खास प्रमाण 
नहीं दिखाई पड़ता । मगर प्रकाश-य-जि ना का बीज तो 
नाटक में ही छिपा होता है, यद्यपि प्रकाश का मुख्य उद्देश्य 
मंच और अभिनेता दोनों को भली भांति दिखाना है । प्रेक्षा- 
गृह की अंतिम पंक्ति के दर्शक भी अभिनेता का मुख भाव 
भली भाँति देख सकें, इसका ध्यान रखना ही पड़ता है । 
इस लेख में मैं तीन समकालीन नाटककारों के नाटकों 
की प्रस्तुति और उनकी मंच तथा प्रकाश-योजना की चर्चा 
करूँगा 1 पहला, बादल सरकार के बाकी इतिहास की बंगला 
प्रस्तुति, निर्देशक गौर गुप्त एवं शिशिर भट्टाचार्य; दूसरा, 
लक्षनिरायण लाल का करम-, निर्देशक टी ० पी ० जैन; 
और तीसरा, मोहित चट्टोपाध्याय का गिनीपिग, निर्देशक 
रार्जिदरनाप । अंतिम दोनों प्रस्तुतियाँ हिंदी में थीं । 
बाकी इतिहास पड़ने और शंभु मित्र के निर्देशन में 
बहूरूपी की प्रस्तुति देखने के बाद से ही मुझे बार-जार 
लगता रहा था कि इस नाटक की मंच-सज्जा और प्रकाश- 
योजना कुछ अलग तरह की होनी चाहिए । किसी आम घर 
की दृश्यसज्जत से, या साधारण ढंग से पूरा मंच प्रकाशित 
करने से, इस नाटक का आंतरिक सत्य उदघाटित नहीं होगा है 
नाटक एक मध्यवर्गीय पति-पत्नी के बारे में है । पति 
अध्यापक और साहित्यकार है और पत्नी भी कहानीलेखिका 
है 1 एक छुट्टी के दिन सवेरे अखबार में एक व्यक्ति की 
आत्महत्या की खबर पढ़कर उन्हें लगता है कि वे इस 
व्यक्ति को जानते हैं । कुछ देर बातचीत के बाद वे दोनों इस 
घटना के संभाव्य कारणों के बारे में अपनी-अपनी धारणा 
के अनुसार अलग-अलग कहानियाँ लिखने बैठते हैं, और इन 
७२ / नदरंग'३ ८' ३ ए 
दोनों कहानियों को हम मंच पर अभिनीत होते देखते हैं । 
नाटक के अंत में वह मृत व्यक्ति भी मंच पर आता है और 
स्वयं अपनी आत्महत्या का कारण बताता है । 
नाटक की घटना इतनी-सी ही है, किंतु घटना और 
संवादों से जो बात उभरती है वह यह कि आधुनिक नये 
विचारो-वाले एक शिक्षित दंपति के ऊपर एक आदमी 
की मृत्यु की खबर की कैसी प्रतिक्रिया हुई और किस तरह 
उन्होंने अपने जाने-पहचाने संसार में ही उस घटना के 
कारणों को र्दूढ़ निकालना चाहा । इससे जो द्वंद्व प्रकट हुआ 
वह संक्षेप में यही है कि हर मनुष्य कूप-मंडूक है, अपने ही 
रचे जाल में घिस्कर सोचने लगता है कि मैं तो बच गया । 
नाटक के पहले दृश्य में रुत्री कहती है : 'मसहरी बडी 
मैली हो गयी है, उसे धोना है ८- ।' नाटककार ने सोच-, 
विचार कर मसहरी का जिक्र किया है और उसे मैली 
बताया है 1 नाटक के दोनों मुख्य चरित्र ऐसी मसहरी के 
भीतर जी रहे हैं, जो मैली है, और उसके बाहर कुछ साफ 
नजर नहीं आता । बाहरी दुनिया की घटनाएँ मानो मुँघली 
हो जाती हैं, वे हैं तो सही, पर दृष्टगोचर नहीं होती । 
मोटे रूप में यह व्याख्या मानकर ही मैंने इस नाटक 
की दृश्य-रचना की थी । मंच के ऊपर एक बडी-सी तीन 
दीवारों की मसहरी दाँगी थी जो दर्शकों की तरफ खुली हुई 
थी । तीनों दीवारों पर तीन दरवाजों के चौखटे थे । एक 
दरवाजा मकान में घुसने के लिए, एक दूसरी तरफ के कमरे 
में जाने के लिए, और मंच के पीछे की दीवार के दरवाजे के 
पीछे और एक कमरा जिसमें एक खाट, एक ड्रेसिंग टेबिल, 
एक लिखने की मेज और कुर्ती । सामने अभिनय-स्थल में 
अभिनेता के बायें एक खाने को मेज़ और एक सोफा । इस 
मसहरी की चाँदनी पर (आम मसहरियों की तरह) आमने- 
सामने दोनों से एकडदुसरे को काटते हुए फीते सिले हुए थे 
और जहाँ ये फीते एक-दूसरे को काटते थे वहाँ पंखा लटकाने 
के लिए अंग्रेजी के 'एस' अक्षर की शक्ल का एक कुंडा या 
हुक लगा दिया गया था है 
अब प्रकाश-योजना को लें । परदा उठने पर इतवार 
की सुबह को सूचित करता हुआ उज्जवल आलोक । बगल 
के एक दरवाजे से सूर्य का प्रकाश तिरछा आकर पड़ता है । 
आत्महत्या की खबर पढ़ ने के बाद से प्रकाश की तीव्रता 
घटने लगती है । पत्नी जाकर मेज़ पर लिखने बैठती है, 
और पति जाकर खाट पर लेट जाता है । इस समय सामने 
के कमरे में बिरुकुल प्रकाश नहीं है, पीछे के कमरे में है । 
पत्नी द्वारा लिखी कहानी अभिनीत होने लगती है और पीछे 
