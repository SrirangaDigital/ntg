समकालीन रंगमंच में 
प्रकाश-योजना 
बुनियादी बातें 
और एक विशिष्ट अनुभव 
जी ० एन ० दासगुप्त 
ईद-ज्ञान और टेकनोलोजी- के विकास ने रंगमंच पर 
प्र काश-व्यवस्था के लिए बहुत संभावनाएँ पैदा कर दी हैं । 
मंच-प्रस्तुति में प्रकाश-योजना का बडा महत्त्वपूर्ण योगहोता 
है- परिवेश रचनेवाले व्याख्यामूलक तत्व के रूप में, 
जिसके द्वारा विशेष क्षेत्रों को खास ढंग से प्रकाशित किया 
जा सकता है और रूपाकारों का उदघाटन हो सकता है । 
इसलिए यह उचित है कि प्रकाश को संतुलित ढंग से इस 
तरह काम में लाया जाये जिससे वस्तुएँ सार्थक हो उठे, इस 
तरह नहीं कि उसके कारण प्रस्तुति के दूसरे पलों कट्टा, 
अर्थात् दृश्य-धि, वेशभूषा, अभिनेता और अभिनय इत्यादि 
का, महत्त्व कमहो जाये है 
नाटक के प्रदर्शन में प्रत्येक विभाग में ही समुचित 
व्यवस्था की जरूरत होती है । मगर प्रकाश-योजना में इसकी 
विशेष रूप से आवश्यकता है, क्योंकि प्रकाश-व्यवस्था का 
वास्तविक काम तब शुरू होता है जबबाकी सब लोग अपना 
काम पूरा कर चुके होते हैं । इसकारण बहुत थोडे समय 
में बहुत-सारा काम निबटाना पड़ता है 1 
इस टिप्पणी में मैं राष्ट्ररेय नाट्य विद्यालय द्वारा 
प्रस्तुत गिरीश कारनाड के नाटक तुगलक की प्रकाश-योजना 
का विश्लेषण करके, और उसके कुछ दृश्यों के उदाहरण 
देकर, इस बारे में अपनी पद्धति को समझाना चाहता हूँ । 
नीचे दी हुई कुछ बातों से नाटक की प्रकाश-योजना को 
निर्धारित करने और उसकी पद्धति को समझने में सहायता 
मिलेगी । 
किसी नाटक की प्रकाश-योजना तय करने के लिए यह 
आवश्यक है कि नाटक को सावधानी से पढ़ लिया जाय 
और प्रदर्शन की पद्धति और शैली तथा निर्देशक की व्यायारूया 
को समझ लिया जाय है साथ ही यह भी जानना आव- 
श्यक है कि नाटक कहाँ खेला जायगा, यानी रंगद्वारी मंच 
६७ / नटरंग ३८…३ ९ 
