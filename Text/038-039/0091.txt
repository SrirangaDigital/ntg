(वार्ता शब्द से रेडियों वार्ता न समझी जाय) । जहाँ आलेख- 
निर्भर आम नाटक दो-आयामी चिंत्रफलक होते ही हैं, वहीं 
ऐसा लोकधर्मी रंगकर्म भी चित्रफलक मात्र ही होता है 
जिसमें गायन की मौलिक गहराई न हो । वैसे नौटंकी, 
रासलीला, यक्षगान, तमाशा आदि का जो विकसित स्वरूप 
है, वह रंगद्वारी ही है, कम-से-कम चरित्र की दृष्टि से । 
अपना रंगद्वारी दो-आयामी चरित्र ये कलाएँ बेहतरीन 
भावप्रधान गायकी से ही तोड़ती हैं । 
रचनात्मक मौलिकता के दबाव ने आज के निर्देशक 
को आलेख के प्रति असहिष्णु, बनाया है, और इसीलिए 
शास्वीय या काव्यात्मक रंगमंच की कक्षा को छोड़कर 
लोक मंच की कक्षा में जाने को मजबूरकिया है । लेकिन यहाँ 
भी अधिकांश निर्देशक अपनी गहरी जरूरत से अनभिज्ञ 
होने के कारण तीसरे आयाम की खोज में सफल नहीं हुए । 
खराब या सतही लोक कला भी लोकानुरंजिनी होती है । 
यहीं निर्देशक ने भी धोखा खायो । यहीं वजह है कि जहाँ 
कारंत बरनम बन को लौकघर्मिता के बावजूद रंगद्वारी 
चित्रफलकवाला दो-आयामी अनुभव बना देते हैं, वहीं 
हबीब तनवीर प्रामाणिक और सिद्ध लोक कलाकारों के 
सहारे चरनदास बोर-जैसी रंगद्वारी प्रस्तुति को भी तीसरे 
आयाम में उतारने में सफल हो जाते हैं । 
इन बातों की पृष्टभूमि में कुछ और विचारणीय तथ्यों 
को रेखांकित करना चाहूँगा । आज रंग-लेखक की तुलना में 
रंग-निर्देशक में रचना की छटपटाहट और बेचैनी कहीं 
ज्यादा तीखी है 1 इस बेचैनी के पीछे अदृश्य' के तीसरे 
आयाम को पकड़ने की छुपी हुई चेष्ठा मौजूद है । निर्देशक 
अपनी इस कोशिश में सबसे ज्यादा बडा अड़गा आलेख से 
महसूस करता है । 
इधर बहुत-से नाटक-लेखकों में मंच तकनीक की समझ 
अपेक्षाकृत ज्यादा हुई हैं । लेकिन इस समझ मात्र से 
बेहतर नाटककार होना संभव नहीं होता । मैं इस 
धारणा से सहमत नहीं हूँ कि रंग-चर्या से निकट परिचय 
किसी को अच्छा नाटककार बना सकता है । रंग-चर्या से 
निकट परिचय, रेंग-प्रस्तुति के व्याकरण का विस्तृत ज्ञान, 
नाटककार को उ-यादा-से-रश-यादा वहाँ पहुँचा सकता है जहाँ 
रस, पिंगल और अलंकार का ज्ञान किसी को संस्कार 
बनाता है । बल्कि रंग-व्याकरण से सन्नद्ध नाटककार के 
सामने भी वहीं (या उसी तरह की) बाधा-दौड़ होती है 
जैसी आलेख-निर्भर निर्देशक की । 
ऐसी स्थिति में हमें निश्चय ही यह फैसला (कम-से- 
कम व्यावहारिक रूप से ) करना होगा कि नाटक की प्राय-, 
मिक अभिव्यक्ति का अधिकार निर्देशक को दिया जाये, 
भले ही हम यह मानकर चले" कि नाटककार अप्रासंगिक नहीं 
है-वह चाहे तो लिखता रह सकता है । प्रथम अभि-, 
व्यायक्तिकर्ता (फ़र्स्ट कम्युनिकेटर) के तौर पर रंग- 
निर्देशक जब मोहन महर्षि होता है, तो वह ज्ञानदेव 
अग्निहोत्री का नाटक इस तरह करता है कि नाटक- 
कार चीख पडे---- यह आलेख मेरा नहीं है । और जब 
वह विजय सोनी होता है तो (नाटक न उठाकर कविता 
उठाता है, या देवेंद्र राज की तरह कहानी) दर्शक चकित 
होता है-मुक्तिबोध की कविता में यह अनुभव भी है । 
सोनी नाटक से बाहर जाकर जो अननभूत अनुभव कविता 
में खोजता है, वही अनुभूत अनुभव महर्षि ज्ञानदेव के 
नाटक में खोजता है, और तब नाटक का अपना स्वरूप दरक 
जाता है, चटख जाता है । रैना ने अंधा युग के चरित्रों को 
पतलूनों में पेश किया था । इस तरह उन्होंने नाटक के 
चरित्र को तोड़ा था । ऐसा नहीं है कि अंधा युग दो-आयामी 
लेखन हो, लेकिन फ़र्स्ट कम्युनिस्ट: की जरूरत उसके 
स्वरूप को तोड़ने पर मजबूर करती है । भानु भारती ने 
हैमलेट की प्रस्तुति में मूल आलेख में कथ्य का परिवर्तन 
किया था 1 उस वक्त बहुतों को यह बुरा लगा था, लेकिन 
उसके ५ पीछे भी निर्देशक को फ़रुर्ट कम्युनिस्ट: का दर्जा 
दिलाने की बेचैनी छिपी हुई थी । 
यहाँ यह कहना अति सरलीकरण होगा कि निर्देशक 
को नाटककार भी होना चाहिए । कई ऐसे लोग हैं । देस-, 
पियर तो से ही, उन्नीसवी-र्बपवीं सदी के बहुत-से योरपीय 
रंगकर्मी नाटककार भी उतने ही बडे रहे हैं । गिरीश 
कारनाड, उत्पल दत्त, हबीब तनवीर या रंजीत कपूर उसी 
श्रेणी के हैं । लेकिन यहाँ मूल प्रश्न नाटककार और निदे९, 
शक के अलग या एक होने का नहीं है, बदिक नाटक-लेखन 
और निर्देशन के अलग होने और निर्देशक के फ़र्स्ट कम्यु- 
निकेटर होने का है । बैरुट इसीलिए आलेख को फिर तोड़ 
देते हैं - अपने ही आलेख को तोड़ देते हैं, अपनी प्रस्तुतियों 
में -। जब वे आलेख से प्रस्तुति के स्वरूप को अलग बनाते हैं, 
उसी वक्त यह भी सिद्ध कर देते हैं कि प्रथम कथक (फ़र्स्ट- 
कम्युनिस्ट:) निर्देशक को ही होना है । 
लोकनाट्य में आलेख के गैरजरूरी या जरूरी होने का 
प्रश्न नहीं उठता । वहीं सहीं अर्थों में रंग-प्रस्तुति ही प्रथम 
कथक होती है । इसलिए जहाँ लोकधर्मिता का रुझान स्वा- 
भाविक है, वहीं ज्यादा जिम्मेदारी की माँग भी करता है । 
९१ / नटरंग-३८-३ए 
