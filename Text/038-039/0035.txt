व्यक्तिगत की दृश्य-रचना का रेखाचित्र 
जिदगी की हर बडी-से-बडी चीज को हथियाकर ऊपर उठना 
चाहता है और भौतिकवादी उपभोग की संस्कृति का प्रतीक 
है । "वह" (पत्नी) किसी भी साधारण व्यक्ति की तरह है 
और सादगी से जीवन बिताना चाहती है । लेकिन 'मैं' 
उसका इस्तेमाल कहीं भी, हर जगह, एक उपकरण की तरह 
करता है । 'वह' हमेशा 'मैं' को ऐसी जिदगी के निरर्थक अंत 
के बारे में आगाह करती रहती है और उससे जीने का यह 
ढंग छोड़ने के लिए कहती है । 
विषय-वस्तु की इस पृष्टभूमि को देखते हुए मैंने दृश्य- 
बंध का इस्तेमाल नहीं किया, लेकिन आठ हाथों और पैरों- 
वाला एक 'कट-आउट' बनाया जिसमें सीना-झपटी की तरह- 
तरह की मुद्राएँ' अंकित थीं । इस तरह जो संरचना बनी, 
वह आँनटोपस और अष्टभुजा के बीच की थी । इस कट- 
आउट पर सारी मंच-सामग्री दाँगी गयी । 'मैं' के लिए 
बनाये गये उपकरण 'वह' के सामान्य उपकरणों की तुलना में 
आकार में बडे थे । इससे एक तीखा विरोधाभास और जोरदार 
नाटकीय असर पैदा हुआ, और नाटक की मूल विषयवस्तु 
इस दृश्य-रचना के कारण उभर पायी । प्रदर्शन के दोरान 
'मैं' हर उपकरण को इस्तेमाल के बाद मंच के फर्श पर 
फेंक देता था, जिससे अंत तक सारा फर्श उन्हीं चीजों से 
अँट गया जो स्वयं उसी ने अपने लिए बनायी थीं, पर जो 
वास्तव में खुद उसी की जिदगी के लिए जंजाल बन गयी 
थीं । पत्नी के साथ उसके रिश्ते बिगड़ चुके थे और एक 
दूरी आ गयी थी । और अब 'मैं' इस बेकार गंदगी से बाहर 
निकलने में असमर्थ था । 
इस प्रस्तुति में इस्तेमाल होनेवाले मुख्य रंग थे लाल, 
काला, और गौण रूप से भूरा । यह एक ऐसी दृश्य-रचना का 
उदाहरण है जिसमें दृश्य-विधान संपूर्ण कार्य-व्यापार (शब्द, 
ध्वनि, क्रिया) का एक अभिन्न अंग बन जाता है, सजावटी 
ढंग की निर्जीव पृष्टभूमि मात्र नहीं रहता । 
कोई एक वर्ष के बाद, अपने रंगमंच की कुछ अन्य 
जरूरतों कौ देखते हुए मैंने कुछ और परिवर्तन किये । पहली 
थी गतिशीलता, दृश्यबंध और नाटक के दूसरे साजो-सामान 
को लाने-लेजाने के झमेले के बिना जगह-जगह जाकर 
प्रदर्शन करने में आसानी । इसके लिए मुझे अपनी दृश्य- 
रचना की पूरी पद्धति को फिर से बदलना पड़ा । और 
यहाँ मेरी मदद के लिए अपने देश का सदियों पुराना मोड़ने 
और लपेटने का तरीका काम आया । हिंदुस्तान में सदियों 
से हम अपनी रोज़मर्रा की जिदगी में चटाई, कालीन, 
चद्दर, बिस्तर आदि ऐसी चीजों का इस्तेमाल करते हैं जिन्हें 
३ ५ / बदरंग-३ ८-३ ९ 
