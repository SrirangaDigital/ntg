सुखद संभावनाओं के द्वार खोले । 
इस संबंध में एक बात का उल्लेख आवश्यक लगता है । 
समारोह में एक प्रस्तुति तो मूल संस्कृत में होना ही चाहिए । 
किंतु भाषा की अज्ञानता से प्रस्तुति- का औचित्य धूमिल 
पड़ सकता है । अत: समारोह के अंतर्गत संस्कृत प्रस्तुति 
अलग से विशिष्ट कार्यक्रम में विज्ञ प्रेक्षकों के समक्ष मंचित 
की जाये, ताकि वे भी रसानुभूति ग्रहण कर सकें और 
कालिदास के गौरव को भी अक्षुष्ण रखा जा सके । 
लोकनाट्य से वलासिक में कैसे प्रवेश हो, इसका उत्तर 
दिया यक्षगान केंद्र उडूपि की प्रस्तुति गदायुद्धम ने ।- एम० 
राजगोपालाचार्य द्वारा निबद्ध इस संस्कृत प्रस्तुति का 
आधार कर्नाटक की लोकनाट्य शैली यक्षगान को बनाया 
गया था । यक्षगान के संवाद तथा गान कन्नड़ में निबद्ध 
होते हैं । किंतु इस प्रस्तुति में कन्नड़ के गान और संवाद का 
संस्कृत में अत्यंत सुंदर अनुवाद किया गया था 1 इस शैली 
में क्लासिकी नाटकों की तरह पूर्व रंग, नटी, यवनिका आदि 
की समानता है, लेकिन नृत्य-गति, पद-संचालन, रूप-सज्जा, 
शिरस्वाण आधि की अपनी विशेषता है । दुर्योधन के रूप 
में जयराम आचार्य तथा भीम के रूप में भास्कर बी ० भट्ट 
ने पूरे समय तक तालबद्ध पद-संचालन और प्रभावी अभिनय 
द्वारा वातावरण में वीरता और उत्साह का संचार किया । 
क्लासिक रचना का मलोकनाट्य माच में प्रयोग किया, 
कालिदास अकादमी, उज्जजैन ने स्वप्नवक्षिवदत्तन् की 
मालवी प्रस्तुति में (अनुवाद हरीश निगम) । प्रस्तुति 
प्रेक्षकों द्वारा सराही गयी । लेकिन डा० प्रभात कुमार 
भट्टाचार्य की पुनर्रचना में उदयन-वासवदत्ता प्रसंग को 
उदयन-विदूषक प्रसंग ने धूमिल कर दिया । आग का दृश्य 
प्रभावी था । संजीव दीक्षित के दृश्यबधि, अभिनटन, वेश- 
भूषा संयोजन उत्तम रहे । 
क्लासिकी शैली में लोकनाट्य के तत्वों का प्रयोग हुआ 
रंगमंडल, भोपाल की हिंदी प्रस्तुति चतुर्भाणी में । किंतु 
सामान्य दर्शक विशुद्ध शैली को आत्मसात न कर सके । 
विट तत्कालीन समाज के आम आदमी होते थे । अत: 
उनके संवाद की भाषा सरल होनी चाहिए थी । यह 
प्रस्तुति वस्तुत: एक प्रयोग था । प्राचीन नाट्य-कला में से 
उपयोगी तरुवों को खोजने के लिए यह प्रस्तुति रंगकर्मियों 
को प्रेरित कर सकती है, यहीं इसकी उपलब्धि है । 
समारोह में एकमात्र हिंदुस्तानी प्रस्तुति हुई राधेश्याम 
कथावाचक कृत बीर अभिमन्यु की । राष्ट्र" नाट्य विद्यालय, 
नयी दि१-ल्ली के छात्रों ने इसे पारसी शैली में मंचित किया । 
सुभद्रा (हेमा सहाय) है उत्तरा (बानी शरद) हैं और अभिमन्यु 
(अशोक बाँठिया) का अभिनय प्रभावित करता था । 
तलवारबाजी का दृश्य भी प्रभावी था । पर पारसी शैली 
की विशेषता मुखर न हो सकी । योगेश्वर रूप एवं सूर्यास्त 
के दृश्य में प्रकाश-योजना उत्तम थी 1 आलेख में संपादन 
अपेक्षित था । उच्चारण दोष के लिए प्रशिक्षित रंगकर्मियों 
को क्षमा नहीं किया जा सकता । 
भारत के विभिन्न प्रांतों में विभिन्न लोकशैलियाँ 
प्रचलित हैं । राजस्थान का ख्याल, मालवा का माच, 
गुजरात की भवाई, महाराष्ट्र का तमाशा, उत्तर प्रदेश की 
रामलीला एवं रासलीला, बंगाल की जात्रा-ब सभी 
लोकशैलियों में से ग्राह्य तत्यों को खोजना आवश्यक है । 
समारोह की रूपरेखा कुछ इस तरह बनायी जाये किएक 
प्रस्तुति किसी-न-किसी लोक शैली में हो जिससे समकालीन 
रंगमंच में अनुरंजनकारी तत्वों का समावेश हो सके 1 साथ 
ही एक प्रस्तुति शारुत्रीय शैली में हो ताकि उसका भी 
समकालीन रंगमंच में किस प्रकार उपयोग हो सकता है, 
इसकी संभावना पर विचार हो । तभी समारोह का उद्देश्य 
पूर्ण हो सकेगा । 
९९ / नटरंग-३ ८-३ है 
