पारसी थिएटर के नाटक : आज के वातावरण में 
बम्बई से, और उस गली से गुजरता जहाँ नबी दजों 
की दूकान थी, तो वह मुझे जरूर अपनी दूकान पर 
बुलाते, चाय पिलाते और अपने दोस्ती के सामने 
उस बात को दोहराकर हँसी से लोट-पोट हो जाते । 
भाईजान मर गये । ५ नबी दजों मर गये । जो 
साहब बाँबाज़ का पार्ट किया करते थे वह ‘ भी मर 
गये । और रायपुर का वह बहुत लम्बे कद का 
बंगाली अभिनेता, जो औरतों के पार्ट में और भी 
ज्यादा लम्बा लगता था, वह अब न जाने कहाँ है । 
अगर जिन्दा होगा तो बूढा हो गया होगा और आज 
अगर वह मुझे कहीं मिल जाये, तो शायद मैं उसे 
पहचान भी न सकूँगा । 
१ ९६ ० में जब मैंने आगा हश्र के नाटक रुस्तम 
सोहराब कौ आधुनिक ढंग से दिरुली के रंगमंच पर 
पेश करने की कोशिश की, तो ये तमाम व्यक्ति एक 
बार मैरे मन में उसी शान के साथ जिन्दा हो गये । 
मुझे याद आया की नाटक शुरू होने से पहले पुराने 
थिएटरों में हमेशा बैड बजा करता था ताकि लोग 
उसकी आवाज पर थिएटर की तरफ खिलाकर 
आयें, टिकट खरीदें, नाटक देखें ।" संगीत की गति 
पर जब परदा उठता तो उसमें एक जादू का असर 
होता । सारे अभिनेता बडी सजधज के लिबास पहने 
मंच पर जमे होते और वाद्यवृन्द के संगीत पर बड़े 
ठाठ से कोरस प्रारम्भिक गीत गाता । वह लमहा 
आज तक नहीं भूलता कि जब पहली बार सामने 
का परदा हिलता और लिपटता हुआ ऊपर को उठता । 
पहले अभिनेताओं के पाँव और धड़ नजर आते और 
अंत में उनके सर और चेहरे । 
है पारसी थिएटर की बहुत-सी चीजो" को' आज 
हम बुरा समझते हैं । जैसे, उसकी जरूरत से ज्यादा 
रूप-सयुजा, सस्ते रेशमी ३ लिबास की तड़क-भड़क, 
रंगी हुई सपाट "सीन सीनरी', नाटक में जोड़े हुए 
बेतुके मजाकिया टुकड़े, अभिनय में चीख-पुकार, रोना- 
ओना, कहानी में अलौकिक घटनाएँ और संवाद, 
प्रदर्शन की भावुकता, नाटक की लम्बाई, वगैरह । 
लेकिन इसके बावजूद दो-एक बातें इस थिएटर में 
थीं जिनसे ईरुर्या होती है । जैसे, संगीत का ठाठ, और 
परदों के उठने-गिरने में शिल्प की कुशलता । 
रुस्तम सोहराब की प्रस्तुति में मैं उस थिएटर 
की कमियों को तो दोहराना नही: चाहता था, लेकिन 
उस थिएटर को एक नयी रोशनी में जरूर पेश करना 
चाहता था है इसलिए वेशभूषा वगैरह के सिलसिले 
में तो हमने ऐतिहासिक खोज और पुरानी ईरानी 
तस्वीरों से फायदा उठाया और मामूली टाट को 
रेंगवा कर कपड़े तैयार करवाये । घोडों और ऊँटों 
की जीन की चीजें और कबूतरों के पै'जनों से जेवर 
बनवाये । मंच पर अभिनेताओं की गतियों और 
समूहनों के सिलसिले में आधुनिक रंगमंच के उसूलों 
से काम लिया. । अभिनय और नाटक के अधिनिरूपण 
में वही नयी पद्धतियाँ इस्तेमाल की: । लेकिन दृश्यों 
के बदलने के सिलसिले में दोनों तरीकों, यानी कुछ 
पारसी थिएटर और कुछ आधुनिक रंगमंच के उसूलों 
से काम लिया 1 जैसे संगीत की गति पर परदा उठता 
और गिरता और अभिनेता दाखिल होता और बाहर 
जाता । मंच के ऊपर एक चबूतरा बनाया था जिसकी 
शक्ल तिकोनी थी । उस पर परदे उसी तरह आते- 
जाते थे जिस तरह पारसी थिएटर के परदे, यानी 
नीचे से ऊपर को लिपटते हुए । अलबत्ता इन पर 
जो दृश्य बनाये गये थे, उनमें रंगों का चुनाव और 
मेल और रेखाओं का संयोजन और निर्धारण---- 
ये चीजें आधुनिक चित्रकला के आधार पर थीं । 
पारसी थिएटर के जिन तत्वों का मैंने जिक्र 
किया, उनके बाबत यह कहता गलत होगा कि ये 
पारसी थिएटर के अलावा और किसी थिएटर में 
नहीं पाये जाते । खुद पारसी थिएटर विभिन्न और 
परस्परविरोधी प्रभावों का नतीजा है । जैसे, रंगी 
हुई 'सीनरी' और परदों की विशेष शैली और उपयोग 
विवटोरिया के जमाने के अंग्रेजी रंगमंच की देन है । 
नाटक के शुरू और आखीर में शास्वीय संगीत की 
घुन पर कोरस के गाने संस्कृत रंगमंच से आये हैं । 
मतिनाटक के साथ प्रहसन का एक अलग कथानक 
चलाना लोकनाट्य का ढंग है । इस तरह. पारसी 
थिएटर में संस्कृत नाटक, नौटकी, कांस, का आपेरा 
और इंगलैड का पुराना रंगमंच------" सबकी झलक 
