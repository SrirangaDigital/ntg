कांता गाँधी 
स्कन्दगुष्ठत का प्रदर्शन : कुछ और बिचार 
ज'यशंकर प्रसाद के नाटकों की प्रदर्शनीयता के बारे 
में बहुत दिनों से विवाद होता रहा है । हालही 
में राष्ट्र" नाट्य विद्यालय के छात्रों के साथ मैंने 
स्कन्दगुप्त को कलकत्ते में मंच पर प्रस्तुत किया 1 
इसलिए यह प्रश्न उठता ही है कि प्रस्तुतीकरण के 
बाद इस समस्या के बारे में अब मेरी राय क्या है । 
इस प्रश्न पर विस्तार से विचार करने से पहले 
कि प्रसाद के नाटकों को कैसे मंच पर प्रस्तुत किया 
जा सकता है, मैं यह बात फिर दोहराना चाहेगी कि 
उनका प्रदर्शन जरूरी भी है और अवश्य किया जाना 
चाहिए । समस्या उन्हें प्रस्तुत करने के साधन और 
उपाय तलाश करने की है । जब प्रसाद के नाटकों की 
प्रदर्शनी-यता के बारे में शंका प्रकट की जाती है तो 
आम तीर पर उसमें मुख्य सवाल यह होता है कि 
इन नाटकों के एक ही अंक में सैकडों मील दूर के 
स्थानों पर बार-बार बदलते हुए दृश्य-स्थलों को 
कैसे दिखाया जायेगा । स्थान और काल की अग्नि'- 
तियों के बारे में प्रसाद की उदासीनता पर अगर 
यथार्थवादी प्रस्तुति की दृष्टि से विचार करें तो 
प्रस्तोता का काम बहुत ही कठिन हो जाता है । 
स्कन्दगुप्त में दृश्य-स्थलों के परिवर्तन का नाटक की 
विषयवस्तु के साथ गहरा सम्बन्ध है, पर उसकी 
यथार्थवादी प्रस्तुति आवश्यक नहीं है । कलकत्ते में 
अपनी प्रस्तुति के अनुभव से मेरा यह विस्वास दृढ़ 
५ ९ 
हो गया है कि दृश्य-स्थलों और विषयवस्तु के 
सम्बन्ध के महत्त्व को भली भाँति उभारने के लिए 
इस नाटक को खाली मंच पर, किसी रूपवादी या 
प्रतीकवादी दृश्य-धि के भी बिना, करना चाहिए है 
किन्तु फिर भी यदि प्रसाद को आधुनिक दर्शक 
वर्ग के और भी समीप लाना है तो उनके नाटकों में 
मौजूद कुछ अन्य समस्याओं को समझ के साथ- 
सुलझाना बहुत जरूरी है । ये समस्याएँ कई प्रकार 
की है । एंक, दैर्शकं वर्ग स्कन्दगुप्त की मूल कथा- 
वस्तु को आसानी से नहीं समझ पाता । कार्य-औ-यापार 
की गति सहज नहीं है । बहुत-सी बातें जिन्हें प्रसाद 
मानकर ही चलते हैं, आज के हर दर्शक की समझ 
में ही नहीं आती 1 उदाहरण के लिए, सम्राटू कुमार- 
गुप्त की मृत्यु के बाद सिंहासन के उत्तराधिकार के 
लिए जो संघर्ष हुआ, उसका मूल करण यह था कि 
पिता की मृत्यु के बाद सबसे बड़े लड़के को ही 
सिंहासन मिलने का निश्चित नियम या परम्परा गुप्त 
साम्राज्य में नहीं थी । प्रसाद इस बात का संकेत 
नाटक के प्रारम्भ में एक वाक्य में बडी सूक्ष्मतापूर्वक 
करते हें । पर यह संवाद नाटक के एकदम प्रारम्भ में 
होता है, जब तक दर्शक ठीक से अपने स्थानों में 
अव्यवस्थित भी नहीं होते । और इस बात की पूरी 
सम्भावना रहती है कि वे इस महत्वपूर्ण वाक्य को 
ठीक से सुन भी न पायें । इसका नतीजा यह होता 
